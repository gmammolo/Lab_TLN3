{
  "thread": {
    "uuid": "167439329d416c1703d07fa4beed3dad35016681",
    "url": "https://www.ilgiornale.it/news/guerra/israele-pronto-lanciare-attacco-contro-liran-2493555.html",
    "site_full": "www.ilgiornale.it",
    "site": "ilgiornale.it",
    "site_section": "https://ilgiornale.it/",
    "site_categories": [
      "media",
      "tech",
      "top_news_it",
      "top_news"
    ],
    "section_title": "il Giornale - Ultime notizie su attualit&#xE0;, politica ed economia",
    "site_title": "il Giornale - Ultime notizie su attualit&#xE0;, politica ed economia",
    "title": "Israele pronto a lanciare un attacco contro l'Iran - il Giornale",
    "title_full": "Israele pronto a lanciare un attacco contro l'Iran - il Giornale",
    "published": "2025-06-12T09:51:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://img.ilgcdn.com/sites/default/files/styles/social/public/foto/2025/06/12/1749710219-ilgiornale-20250612083638268.jpg?_=1749710219",
    "performance_score": 0,
    "domain_rank": 7699,
    "domain_rank_updated": "2025-06-03T00:00:00.000+03:00",
    "licensing_agency": [],
    "social": {
      "facebook": {
        "likes": 1,
        "comments": 1,
        "shares": 18
      },
      "vk": {
        "shares": 0
      }
    }
  },
  "uuid": "167439329d416c1703d07fa4beed3dad35016681",
  "url": "https://www.ilgiornale.it/news/guerra/israele-pronto-lanciare-attacco-contro-liran-2493555.html",
  "ord_in_thread": 0,
  "author": "Redazione web",
  "published": "2025-06-12T09:51:00.000+03:00",
  "title": "Israele pronto a lanciare un attacco contro l'Iran - il Giornale",
  "text": "Venti di guerra tra Israele e Iran. Alcuni funzionari americani sono stati informati del fatto che Israele sarebbe pronto a lanciare un'operazione contro Teheran. Lo riporta CbsNews citando diverse fonti. Secondo l'emittente inoltre, gli Usa temono che l'Iran possa effettuare ritorsioni su alcuni siti americani nel vicino Iraq, e proprio per questa ragione a diversi cittadini americani ieri è stato consigliato di lasciare la regione: il Dipartimento di Stato ha ordinato ai funzionari governativi non in situazioni di emergenza di lasciare l'Iraq a causa delle \"accresciute tensioni regionali\", e il Pentagono ha autorizzato i familiari dei militari ad abbandonare volontariamente le proprie sedi in tutto il Medio Oriente, ha dichiarato un funzionario della Difesa a CbsNews.\nAnche Donald Trump si è soffermato sull'argomento. Intervenendo al Kennedy Center il presidente ha dichiarato che gli Stati Uniti stanno spostando il personale americano in Medio Oriente a causa di un possibile \"pericolo\" nella regione. \"Vengono spostati perché potrebbe diventare un posto pericoloso\". La situazione di pericolo imminente, dunque, è confermata.\nTrump ha ammesso di essere \"sempre meno fiducioso che Teheran possa accettare di rinunciare all’arricchimento dell’uranio\".\nDa parte sua l'Iran ha rilanciato le difese: \"Se le trattative dovessero fallire e venissimo attaccati - ha detto il ministro della Difesa Aziz Nasirzadeh - colpiremo le basi americane in Medio Oriente\".\n- articolo in aggiornamento -\nnetiquette.\nQuile norme di comportamento per esteso.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "negative",
  "categories": [
    "War, Conflict and Unrest",
    "Politics",
    "Social Issue"
  ],
  "topics": [
    "War, Conflict and Unrest->armed conflict",
    "Politics->political crisis",
    "Politics->defence",
    "Politics->international relations",
    "Social Issue->communities",
    "Social Issue->social problem"
  ],
  "ai_allow": true,
  "has_canonical": false,
  "breaking": true,
  "webz_reporter": false,
  "external_links": [
    "https://it.wikipedia.org/wiki/Netiquette",
    "https://www.it.wikipedia.org/wiki/Netiquette"
  ],
  "entities": {
    "persons": [
      {
        "name": "Donald Trump",
        "sentiment": "none"
      }
    ],
    "locations": [
      {
        "name": "Israele",
        "sentiment": "none"
      },
      {
        "name": "Iran",
        "sentiment": "none"
      },
      {
        "name": "Medio Oriente",
        "sentiment": "none"
      },
      {
        "name": "Teheran",
        "sentiment": "none"
      },
      {
        "name": "Iraq",
        "sentiment": "none"
      }
    ],
    "organizations": [
      {
        "name": "Dipartimento di Stato",
        "sentiment": "none",
        "tickers": []
      },
      {
        "name": "Stati Uniti",
        "sentiment": "none",
        "tickers": []
      },
      {
        "name": "Pentagono",
        "sentiment": "none",
        "tickers": []
      },
      {
        "name": "Usa",
        "sentiment": "none",
        "tickers": []
      }
    ]
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [
      "top_news_it",
      "top_news"
    ],
    "bias": "center"
  },
  "rating": null,
  "crawled": "2025-06-12T10:05:51.926+03:00",
  "updated": "2025-06-13T08:05:21.000+00:00"
}