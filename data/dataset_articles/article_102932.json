{
  "thread": {
    "uuid": "9344d0c669fe3a806c38c0f425d36f613c43f790",
    "url": "https://www.formulapassion.it/wec/wec-news/lemans24-2025-toyota-7-eliminata-hyperpole-de-vries-decisiva-una-bandiera-gialla",
    "site_full": "www.formulapassion.it",
    "site": "formulapassion.it",
    "site_section": "https://formulapassion.it",
    "site_categories": [
      "auto_racing",
      "sports"
    ],
    "section_title": "FormulaPassion | Tutto sul mondo dei motori: news, live campionati",
    "site_title": "FormulaPassion | Tutto sul mondo dei motori: news, live campionati",
    "title": "LeMans24 2025, Toyota #7 fuori dalla Hyperpole: fatale una 'gialla' - News - WEC",
    "title_full": "LeMans24 2025, Toyota #7 fuori dalla Hyperpole: fatale una 'gialla' - News - WEC",
    "published": "2025-06-12T09:30:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://storage.googleapis.com/fp-media/1/2025/06/DeVries-Toyota-Wec-LeMans.jpg",
    "performance_score": 0,
    "domain_rank": 179513,
    "domain_rank_updated": "2025-06-03T00:00:00.000+03:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "9344d0c669fe3a806c38c0f425d36f613c43f790",
  "url": "https://www.formulapassion.it/wec/wec-news/lemans24-2025-toyota-7-eliminata-hyperpole-de-vries-decisiva-una-bandiera-gialla",
  "ord_in_thread": 0,
  "author": "Marco Belloro",
  "published": "2025-06-12T09:30:00.000+03:00",
  "title": "LeMans24 2025, Toyota #7 fuori dalla Hyperpole: fatale una 'gialla' - News - WEC",
  "text": "Le parole dell’olandese\nLa Toyota avrà solo la #8 di Buemi, Hartley e Hirakawa oggi in pista nella Hyperpole della 24 ore di Le Mans. La #7 – che in questa 93esima edizione corre con una livrea ispirata alla ‘GT-One’ del biennio 1998-1999 per festeggiare i 40 anni della Toyota a Le Mans – è stata eliminata nelle qualifiche di ieri non riuscendo ad entrare nella top-15 (o meglio, top-16 alla luce della squalifica della Porsche #6 risultata sottopeso).\nNyck De Vries ha spiegato perché non è riuscito ad attestarsi sui tempi del compagno di marca Brendon Hartley che ha chiuso in 11esima posizione ottenendo il passaggio alla Hyperpole di stasera: “Non abbiamo un margine che ci permette di girare senza forzare per mettere al sicuro la qualificazione alla Hyperpole – le parole di De Vries riportate dalla testata sportscar365.com – nel giro migliore del mio secondo run ho dovuto alzare il piede per una bandiera gialla alle curve Porsche causata da una Alpine. Nel secondo giro ormai il picco di prestazione delle gomme è perso e ho trovato sulla mia strada un’altra Alpine alle esse Ford dove sono incappato in un bloccaggio. Potevo stare sui tempi di Hartley, dunque attorno alla top-10, ma niente di più”.\nOvviamente in una gara di 24 ore partire dai bassifondi della griglia delle Hypercar non è così drammatico e già nel 2024 l’equipaggio della #7 ha dovuto risalire dal fondo. Il problema secondo De Vries è che manca passo anche per quanto concerne il ritmo di gara: “Alla fine le qualifiche non sono rilevanti per una gara così lunga, come abbiamo visto l’anno scorso partendo dal fondo, ma dobbiamo in qualche modo trovare il ritmo per la gara. Al momento non credo che siamo sufficientemente veloci”.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "negative",
  "categories": [
    "Sport",
    "Social Issue",
    "War, Conflict and Unrest"
  ],
  "topics": [
    "Sport->motor car racing",
    "Sport->sport event",
    "Social Issue->communities",
    "Social Issue->mankind"
  ],
  "ai_allow": true,
  "has_canonical": false,
  "breaking": false,
  "webz_reporter": false,
  "external_links": [],
  "entities": {
    "persons": [
      {
        "name": "Brendon Hartley",
        "sentiment": "none"
      },
      {
        "name": "Buemi",
        "sentiment": "none"
      },
      {
        "name": "Nyck De Vries",
        "sentiment": "none"
      }
    ],
    "locations": [
      {
        "name": "Le Mans",
        "sentiment": "none"
      }
    ],
    "organizations": [
      {
        "name": "Toyota",
        "sentiment": "none",
        "tickers": []
      },
      {
        "name": "Hyperpole",
        "sentiment": "none",
        "tickers": []
      }
    ]
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [],
    "bias": null
  },
  "rating": null,
  "crawled": "2025-06-12T09:53:56.793+03:00",
  "updated": "2025-06-12T07:13:34.000+00:00"
}