{
  "thread": {
    "uuid": "d31fccf51b8ad9cf828c87e132f98bd8da06c998",
    "url": "https://www.lapresse.it/politica/2024/05/03/gaza-sciuto-politecnico-al-lavoro-con-associazioni-umanitarie-senza-dimenticare-altre-guerre",
    "site_full": "www.lapresse.it",
    "site": "lapresse.it",
    "site_section": "https://www.lapresse.it/feed",
    "site_categories": [
      "media"
    ],
    "section_title": "LaPresse",
    "title": "Gaza, Sciuto (Politecnico): “Al lavoro con associazioni umanitarie senza dimenticare altre guerre”",
    "title_full": "Gaza, Sciuto (Politecnico): “Al lavoro con associazioni umanitarie senza dimenticare altre guerre”",
    "published": "2024-05-03T16:56:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://img.lapresse.it/2024/05/03/eb7f3c70fcf4c7fa78443826829fa74d-2.png",
    "performance_score": 0,
    "domain_rank": 96366,
    "domain_rank_updated": "2024-04-30T13:08:15.000+03:00",
    "reach": null,
    "social": {
      "facebook": {
        "likes": 0,
        "comments": 0,
        "shares": 0
      },
      "gplus": {
        "shares": 0
      },
      "pinterest": {
        "shares": 0
      },
      "linkedin": {
        "shares": 0
      },
      "stumbledupon": {
        "shares": 0
      },
      "vk": {
        "shares": 0
      }
    }
  },
  "uuid": "d31fccf51b8ad9cf828c87e132f98bd8da06c998",
  "url": "https://www.lapresse.it/politica/2024/05/03/gaza-sciuto-politecnico-al-lavoro-con-associazioni-umanitarie-senza-dimenticare-altre-guerre",
  "ord_in_thread": 0,
  "parent_url": null,
  "author": "LaPresse",
  "published": "2024-05-03T16:56:00.000+03:00",
  "title": "Gaza, Sciuto (Politecnico): “Al lavoro con associazioni umanitarie senza dimenticare altre guerre”",
  "text": "La rettrice: \"Cerchiamo di portare tecnologie buone per migliorare la vita\"\n“Noi siamo una Università più tecnologica, quindi se i temi erano più sul geopolitico erano ovviamente più adeguati agli studenti della Statale. Noi comunque, parliamo con i nostri studenti, con i nostri rappresentanti degli studenti, stiamo lavorando per far sì che si possa in qualche modo aiutare e supportare, soprattutto nel momento in cui sarà possibile, le persone nella\nstriscia di Gaza, come già facevamo prima che avvenisse questo massacro dopo il 7 ottobre”. A dirlo è la Rettrice del Politecnico di Milano, Donatella Sciuto commentando la cancellazione per motivi di sicurezza del convegno su Israele alla Statale, parlando a margine della presentazione della Arch week. “Noi avevamo già prima dei progetti, dei lavori soprattutto dei nostri dipartimenti di architettura e studi urbani, ma anche di design che lavoravano con le associazioni umanitarie in Palestina e ovviamente riprenderemo a lavorare così come stiamo facendo anche per l’Ucraina, ma così come vorrei non dimenticare che anche in Sudan c’è una situazione critica e noi abbiamo studenti sudanesi che ovviamente sono molto preoccupati”, ha proseguito la Rettrice: “Le guerre sono tante nel mondo, cerchiamo di fare il nostro possibile per portare un po’ di pace e per portare quelle tecnologie buone che servono per migliorare la vita, non peggiorarla”.\n ",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Human Interest",
    "Education",
    "War, Conflict and Unrest"
  ],
  "webz_reporter": false,
  "external_links": [],
  "external_images": [],
  "entities": {
    "persons": [],
    "organizations": [],
    "locations": []
  },
  "rating": null,
  "crawled": "2024-05-03T18:49:34.195+03:00",
  "updated": "2024-05-03T18:49:34.195+03:00"
}