{
  "thread": {
    "uuid": "96677baedb0604b365460c3b1b9d919e8518876a",
    "url": "https://cadenaser.com/cataluna/2024/05/04/clara-roquet-els-guionistes-em-semblen-mes-importants-que-els-directors-sercat/",
    "site_full": "cadenaser.com",
    "site": "cadenaser.com",
    "site_section": "https://cadenaser.com/ccaa/cataluna",
    "site_categories": [
      "music",
      "hobbies_and_interests",
      "radio",
      "entertainment"
    ],
    "section_title": "Cadena SER: Noticias y Radio Online",
    "title": "Clara Roquet: \"Els guionistes em semblen més importants que els directors\" | Ocio y cultura | Cadena SER",
    "title_full": "Clara Roquet: \"Els guionistes em semblen més importants que els directors\" | Ocio y cultura | Cadena SER",
    "published": "2024-05-04T15:07:00.000+03:00",
    "replies_count": 0,
    "participants_count": 1,
    "site_type": "news",
    "country": "ES",
    "main_image": "https://cadenaser.com/resizer/diDQA76gVtjBbX3-Byvyztzt_Mk=/1200x630/filters:quality(70)/cloudfront-eu-central-1.images.arcpublishing.com/prisaradio/5XZVUPNOFZGCTHSA6AHIRCGET4.jpg",
    "performance_score": 0,
    "domain_rank": 3808,
    "domain_rank_updated": "2024-04-30T13:07:54.000+03:00",
    "reach": null,
    "social": {
      "facebook": {
        "likes": 0,
        "comments": 0,
        "shares": 0
      },
      "gplus": {
        "shares": 0
      },
      "pinterest": {
        "shares": 0
      },
      "linkedin": {
        "shares": 0
      },
      "stumbledupon": {
        "shares": 0
      },
      "vk": {
        "shares": 0
      }
    }
  },
  "uuid": "96677baedb0604b365460c3b1b9d919e8518876a",
  "url": "https://cadenaser.com/cataluna/2024/05/04/clara-roquet-els-guionistes-em-semblen-mes-importants-que-els-directors-sercat/",
  "ord_in_thread": 0,
  "parent_url": null,
  "author": "Màxim Castillo,Jordi Manau",
  "published": "2024-05-04T15:07:00.000+03:00",
  "title": "Clara Roquet: \"Els guionistes em semblen més importants que els directors\" | Ocio y cultura | Cadena SER",
  "text": "[Ocio y cultura](/ocio-y-cultura/) Clara Roquet: \"Els guionistes em semblen més importants que els directors\" La cineasta de Vic estrena la sèrie 'Las largas sombras' a Disney+ ENTREVISTA. Clara Roquet 15:08 Compartir El código iframe se ha copiado en el portapapeles Segueix el canal de La SER a WhatsApp Trobaràs tota la informació, esports i entreteniment: l'actualitat del dia i les notícies d'última hora, els millors vídeos i moments de la ràdio, entrevistes, reportatges i molt més. [Subscriu-te ara](https://www.whatsapp.com/channel/0029Va633PF9WtC4l7XUzh1e) Barcelona La plataforma Disney+ estrena el divendres 10 de maig 'Las largas sombras', la primera sèrie que dirigeix la realitzadora i guionista Clara Roquet. La guanyadora d'un goya i dos gaudís per la seva òpera prima 'Libertad' ha rodat un thriller de sis capítols sobre l'amistat i la culpa protagonitzat per dones de més de 40 anys. El repartiment està replet d'estrelles de l'audiovisual espanyol: [Elena Anaya](https://cadenaser.com/nacional/2024/05/01/elena-anaya-en-el-camino-he-visto-a-tanta-gente-con-tanto-talento-a-la-que-han-dejado-de-llamar-que-asusta-cadena-ser/), Irene Escolar, Belén Cuesta o Marta Etura. Totes elles donen vida a un grup d'amigues marcades per la desaparició d'una companya de classe durant el viatge de fi de curs de l'institut a Mallorca. Va marxar per voluntat pròpia? La història comença quan apareix el cadàver de la noia 25 anys després. La producció està inspirada en la novel·la del mateix títol escrita per [Elia Barceló](https://cadenaser.com/emisora/2018/05/22/radio_elda/1527008161_852905.html). Thriller femení \"És una sèrie que va de qui vam ser i quina part queda de l'adolescent en el Jo adult, i també m'agradava molt la idea de poder fer un thriller en femení amb personatges foscos, amb clarobscurs\", diu [Clara Roquet](https://www.youtube.com/watch?v=RYNaRRBayQM) en una entrevista al 'Tot és comèdia'. Un d'aquests personatges, interpretat per Elena Anaya, és, com la Clara, directora de cinema: l'amiga de la colla que se'n va anar del poble \"fugint del passat, del que va passar\". L'acció té lloc a [Elda](https://cadenaser.com/audio/1685363660448/), un municipi de 50.000 habitants d'Alacant. \"Jo soc de Vic i també vaig marxar del poble perquè allà era complicat ser directora\". Roquet va completar els seus estudis de guió als Estats Units. Traumes Un altre dels propòsits de la sèrie era \"parlar de com el patriarcat i la repressió en una ciutat petita afecta el grup de noies (apareixen abusos a menors, per exemple), a més del fet traumàtic de perdre una companya als 18 anys que, si te'l guardes, crea un dic de contenció que en algun moment es trencarà. És un gran principi per explicar històries: un dic de contenció carregadet ens agrada\". Guionista Preguntem a la Clara si encara es considera una directora ocasional després de dirigir la premiada ['Libertad'](https://cadenaser.com/programa/2021/11/19/el_cine_en_la_ser/1637324431_569323.html) i la seva primera producció a Disney+ (com diu en el seu perfil d'X) i ens respon: \"no és síndrome d'impostora, el que passa és que vull reivindicar la meva feina de guionista perquè m'hi sento més identificada i perquè em sembla més important el guionista que el director. He escrit moltes més pel·lícules que he dirigit ('10.000 km' i 'Els dies que vindran' de Carlos Marquès-Marcet, 'Petra' de Jaime Rosales o 'Creatura' d' [Elena Martín](https://cadenaser.com/cataluna/2023/05/21/elena-martin-hi-ha-poca-educacio-i-molta-violencia-sexual-sercat/))\". Recorda que també pots tenir [tota la informació de SER Catalunya al nostre canal de WhatsApp](https://eur01.safelinks.protection.outlook.com/?url=https%3A%2F%2Fwhatsapp.com%2Fchannel%2F0029VaT6K31AzNbyxImqFS2e&data=05%7C02%7CJMolla%40prisaradio.com%7C87c61f413f864d0d0aff08dc5494acbe%7Cc4fd49f3e15a44d882e2c909735d2e45%7C0%7C0%7C638478244735626755%7CUnknown%7CTWFpbGZsb3d8eyJWIjoiMC4wLjAwMDAiLCJQIjoiV2luMzIiLCJBTiI6Ik1haWwiLCJXVCI6Mn0%3D%7C0%7C%7C%7C&sdata=GSRCyNEOgjk2u6JNaUl9QO49rtJqJbS2jLStMmoXqjg%3D&reserved=0).",
  "highlightText": "",
  "highlightTitle": "",
  "highlightThreadTitle": "",
  "language": "catalan",
  "sentiment": "positive",
  "categories": [
    "Disaster and Accident",
    "Crime, Law and Justice",
    "War, Conflict and Unrest"
  ],
  "webz_reporter": false,
  "external_links": [
    "https://eur01.safelinks.protection.outlook.com/?url=https%3A%2F%2Fwhatsapp.com%2Fchannel%2F0029VaT6K31AzNbyxImqFS2e&data=05%7C02%7CJMolla%40prisaradio.com%7C87c61f413f864d0d0aff08dc5494acbe%7Cc4fd49f3e15a44d882e2c909735d2e45%7C0%7C0%7C638478244735626755%7CUnknown%7CTWFpbGZsb3d8eyJWIjoiMC4wLjAwMDAiLCJQIjoiV2luMzIiLCJBTiI6Ik1haWwiLCJXVCI6Mn0%3D%7C0%7C%7C%7C&sdata=GSRCyNEOgjk2u6JNaUl9QO49rtJqJbS2jLStMmoXqjg%3D&reserved=0).",
    "https://www.whatsapp.com/channel/0029Va633PF9WtC4l7XUzh1e)",
    "http://www.youtube.com/watch?v=RYNaRRBayQM)",
    "https://eur01.safelinks.protection.outlook.com/",
    "http://www.youtube.com/watch",
    "https://www.eur01.safelinks.protection.outlook.com/?url=https%3A%2F%2Fwhatsapp.com%2Fchannel%2F0029VaT6K31AzNbyxImqFS2e&data=05%7C02%7CJMolla%40prisaradio.com%7C87c61f413f864d0d0aff08dc5494acbe%7Cc4fd49f3e15a44d882e2c909735d2e45%7C0%7C0%7C638478244735626755%7CUnknown%7CTWFpbGZsb3d8eyJWIjoiMC4wLjAwMDAiLCJQIjoiV2luMzIiLCJBTiI6Ik1haWwiLCJXVCI6Mn0%3D%7C0%7C%7C%7C&sdata=GSRCyNEOgjk2u6JNaUl9QO49rtJqJbS2jLStMmoXqjg%3D&reserved=0).",
    "http://youtube.com/watch?v=RYNaRRBayQM)",
    "https://whatsapp.com/channel/0029Va633PF9WtC4l7XUzh1e)"
  ],
  "external_images": [],
  "entities": {
    "persons": [],
    "organizations": [],
    "locations": []
  },
  "rating": null,
  "crawled": "2024-05-04T16:15:36.537+03:00",
  "updated": "2024-05-04T16:15:36.537+03:00"
}