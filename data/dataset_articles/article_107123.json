{
  "thread": {
    "uuid": "8643d72d1fbaba75cb0389c7725bd380cba84da7",
    "url": "https://www.lapresse.it/politica/2024/05/05/difesa-mattarella-dai-bersaglieri-un-prezioso-contributo-per-la-pace",
    "site_full": "www.lapresse.it",
    "site": "lapresse.it",
    "site_section": "http://www.lapresse.it/rss",
    "site_categories": [
      "media"
    ],
    "section_title": "LaPresse",
    "title": "Difesa, Mattarella: “Dai Bersaglieri un prezioso contributo per la pace”",
    "title_full": "Difesa, Mattarella: “Dai Bersaglieri un prezioso contributo per la pace”",
    "published": "2024-05-05T15:47:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://img.lapresse.it/2024/04/09/22083550.jpg",
    "performance_score": 0,
    "domain_rank": 96366,
    "domain_rank_updated": "2024-04-30T13:08:15.000+03:00",
    "reach": null,
    "social": {
      "facebook": {
        "likes": 0,
        "comments": 0,
        "shares": 0
      },
      "gplus": {
        "shares": 0
      },
      "pinterest": {
        "shares": 0
      },
      "linkedin": {
        "shares": 0
      },
      "stumbledupon": {
        "shares": 0
      },
      "vk": {
        "shares": 0
      }
    }
  },
  "uuid": "8643d72d1fbaba75cb0389c7725bd380cba84da7",
  "url": "https://www.lapresse.it/politica/2024/05/05/difesa-mattarella-dai-bersaglieri-un-prezioso-contributo-per-la-pace",
  "ord_in_thread": 0,
  "parent_url": null,
  "author": "LaPresse",
  "published": "2024-05-05T15:47:00.000+03:00",
  "title": "Difesa, Mattarella: “Dai Bersaglieri un prezioso contributo per la pace”",
  "text": "Messaggio del Presidente della Repubblica in occasione del 71° raduno nazionale\n“Dalla battaglia del Ponte di Goito della Prima Guerra di Indipendenza agli odierni teatri di operazione i fanti piumati sono sempre stati modello di fedeltà alle istituzioni e si confermano, oggi, elemento cardine dello strumento militare. Esempio di professionalità delle nostre Forze Armate, con spirito di dedizione e senso del dovere, i Bersaglieri operano costantemente sul territorio nazionale e all’estero garantendo un prezioso contributo alla sicurezza della Repubblica e al mantenimento della pace internazionale“. Così il Presidente della Repubblica, Sergio Mattarella, in un messaggio inviato al Presidente dell’Associazione Nazionale Bersaglieri, Generale di Brigata, Ottavio Renzi, in occasione del 71° raduno nazionale dell’Associazione Nazionale Bersaglieri formulando “a tutti i partecipanti il più cordiale saluto, mentre rivolgo un deferente omaggio al labaro dell’Associazione, che riassume il valore, le tradizioni e la memoria dei tanti caduti della specialità”.\nMattarella ha rivolto “a tutti i membri dell’Associazione rivolgo un apprezzamento particolare per l’attenta opera di raccordo tra le generazioni in servizio e in congedo, a custodia dei valori e delle gloriose tradizioni bersaglieresche. A tutti gli intervenuti giunga l’augurio più intenso per la piena riuscita dell’evento”.\n ",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Human Interest",
    "Politics",
    "War, Conflict and Unrest"
  ],
  "webz_reporter": false,
  "external_links": [],
  "external_images": [],
  "entities": {
    "persons": [],
    "organizations": [],
    "locations": []
  },
  "rating": null,
  "crawled": "2024-05-05T16:27:58.415+03:00",
  "updated": "2024-05-05T16:27:58.415+03:00"
}