{
  "thread": {
    "uuid": "4770109a2ffb9c40951c6da9ece976f376ac4dec",
    "url": "https://www.iltirreno.it/top-news-italpress/2025/09/11/news/meloni-drastico-calo-degli-sbarchi-l-immigrazione-si-puo-governare-1.100759673",
    "site_full": "www.iltirreno.it",
    "site": "iltirreno.it",
    "site_section": "https://iltirreno.it",
    "site_categories": [],
    "section_title": "Il Tirreno",
    "site_title": "Il Tirreno",
    "title": "Meloni \"Drastico calo degli sbarchi, l'immigrazione si può governare\"",
    "title_full": "Meloni \"Drastico calo degli sbarchi, l'immigrazione si può governare\"",
    "published": "2025-09-11T15:09:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://www.iltirreno.it/favicon/placeholder.png",
    "performance_score": 0,
    "domain_rank": 129043,
    "domain_rank_updated": "2025-06-03T00:00:00.000+03:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "4770109a2ffb9c40951c6da9ece976f376ac4dec",
  "url": "https://www.iltirreno.it/top-news-italpress/2025/09/11/news/meloni-drastico-calo-degli-sbarchi-l-immigrazione-si-puo-governare-1.100759673",
  "ord_in_thread": 0,
  "author": "Redazione Il Tirreno",
  "published": "2025-09-11T15:09:00.000+03:00",
  "title": "Meloni \"Drastico calo degli sbarchi, l'immigrazione si può governare\"",
  "text": "Meloni “Drastico calo degli sbarchi, l’immigrazione si può governare”\nROMA (ITALPRESS) – “I numeri incoraggianti che stiamo registrando in Italia e in Europa, con il calo drastico degli sbarchi e la significativa diminuzione dei morti e dispersi in mare, sono la prova che il fenomeno può essere governato. Sono la prova che è possibile costruire un paradigma nuovo oltre ogni ragionevole e interessato approccio ideologico, che esiste un’alternativa concreta e realizzabile che mette al primo posto la legalità, combatte la mafia del mare e costruisce un modello di cooperazione e sviluppo capace di affrontare le cause profonde della migrazione”. Così il presidente del Consiglio, Giorgia Meloni, nel suo intervento al Coast Guard Global Summit 2025. “Ma è un’azione di sistema che sarebbe impossibile portare avanti senza le competenze e le professionalità delle nostre Guardie costiere”, osserva.\n“La missione fondamentale di ogni Guardia costiera è garantire la sicurezza e la tutela del mare da ogni punto di vista. Questo significa anche combattere le molteplici forme di illegalità in campo marittimo, a partire da quelle che si ramificano su base internazionale. Una di queste è il traffico di migranti, attività criminale tra le più redditizie al mondo, che i rapporti Onu certificano aver eguagliato per volume d’affari il traffico di droga dopo aver già superato quello di armi – ha detto il premier -. Una intollerabile forma moderna di schiavitù che nel 2024 ha condotto alla morte oltre 9 mila persone lungo le rotte migratorie e che questo governo intende combattere con ogni mezzo, perchè di fronte a questi numeri dobbiamo scegliere se rassegnarci oppure agire. Se vogliamo agire, che è la nostra scelta, allora dobbiamo mettere ancora più determinazione e impegno anche immaginando insieme soluzioni innovative”.\n– Foto IPA Agency –\n(ITALPRESS).",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Politics",
    "Social Issue",
    "War, Conflict and Unrest"
  ],
  "topics": [
    "Politics->migration policy",
    "Social Issue->immigration",
    "Social Issue->demographics",
    "Social Issue->social condition",
    "War, Conflict and Unrest->civil unrest"
  ],
  "ai_allow": true,
  "has_canonical": false,
  "breaking": false,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [
      {
        "name": "Giorgia Meloni",
        "sentiment": "none"
      }
    ],
    "locations": [
      {
        "name": "Europa",
        "sentiment": "none"
      },
      {
        "name": "Italia",
        "sentiment": "none"
      }
    ],
    "organizations": [
      {
        "name": "ITALPRESS",
        "sentiment": "none",
        "tickers": [
          {
            "ticker": null,
            "exchange": null
          }
        ]
      },
      {
        "name": "Coast Guard Global Summit",
        "sentiment": "none",
        "tickers": []
      },
      {
        "name": "Consiglio",
        "sentiment": "none",
        "tickers": [
          {
            "ticker": null,
            "exchange": null
          }
        ]
      }
    ]
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-09-11T15:35:42.775+03:00",
  "updated": "2025-09-11T15:40:16.000+03:00"
}