{
  "thread": {
    "uuid": "77a157541d81ed269704ee4fc09d0c2085ed2347",
    "url": "https://www.torinoggi.it/2025/09/11/leggi-notizia/argomenti/ultimora-2/articolo/parlamento-europeo-chiede-il-riconoscimento-della-palestina-approvata-risoluzione.html",
    "site_full": "www.torinoggi.it",
    "site": "torinoggi.it",
    "site_section": "https://www.torinoggi.it/rss.xml",
    "site_categories": [
      "media"
    ],
    "section_title": "Torinoggi.it",
    "site_title": "Torinoggi.it&nbsp;-&nbsp;Notizie Torino - News e video in tempo reale di cronaca, politica, attualità, eventi",
    "title": "Parlamento Europeo chiede il riconoscimento della Palestina, approvata risoluzione",
    "title_full": "Parlamento Europeo chiede il riconoscimento della Palestina, approvata risoluzione",
    "published": "2025-09-11T15:13:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://www.torinoggi.it/fileadmin/archivio/adnkronos/imported/www.adnkronos.com_resources_027d-16fd093b3ef2-af66674e361e-1000_format_medium_parlamento_ue_afp.jpeg.jpeg",
    "performance_score": 0,
    "domain_rank": 119730,
    "domain_rank_updated": "2025-06-03T00:00:00.000+03:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "77a157541d81ed269704ee4fc09d0c2085ed2347",
  "url": "https://www.torinoggi.it/2025/09/11/leggi-notizia/argomenti/ultimora-2/articolo/parlamento-europeo-chiede-il-riconoscimento-della-palestina-approvata-risoluzione.html",
  "ord_in_thread": 0,
  "author": "webinfo@adnkronos.com (Web Info)",
  "published": "2025-09-11T15:13:00.000+03:00",
  "title": "Parlamento Europeo chiede il riconoscimento della Palestina, approvata risoluzione",
  "text": "(Adnkronos) - Il Parlamento Europeo ha approvato a maggioranza, per la prima volta dall'inizio della guerra scatenata da Israele a Gaza come rappresaglia ai massacri perpetrati da Hamas il 7 ottobre 2023, una risoluzione sulla materia, presentata dai gruppi S&D, Verdi e Renew. Il titolo della risoluzione è \"Gaza al limite: l’azione dell’Ue per combattere la carestia, l’urgente necessità di liberare gli ostaggi e procedere verso una soluzione a due Stati\". Il testo è passato a Strasburgo con 305 voti favorevoli, 151 contrari e 122 astenuti. Tra l'altro nella risoluzione il Parlamento \"invita gli Stati membri a valutare la possibilità di riconoscere lo Stato di Palestina, nell'intento di realizzare la soluzione dei due Stati\".\nHanno votato a favore del testo emendato la maggior parte del Ppe, inclusa Forza Italia, del gruppo S&D, compreso il Pd, e di Renew, gran parte dei Verdi e una parte della Left, inclusa la copresidente Manon Aubry. Contro i Patrioti, con la Lega, parte dell’Ecr, l’Esn e una parte del Ppe, più alcuni della Left. I Cinquestelle hanno votato contro. Astenuta una parte dell’Ecr, inclusi i Fratelli d’Italia, e altri deputati di vari gruppi, tra i quali Ilaria Salis di Avs.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Politics",
    "Social Issue",
    "War, Conflict and Unrest"
  ],
  "topics": [
    "Politics->international relations",
    "Politics->political development",
    "Politics->government policy",
    "Social Issue->social condition",
    "Social Issue->demographics",
    "War, Conflict and Unrest->peace process"
  ],
  "ai_allow": true,
  "has_canonical": false,
  "breaking": false,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [
      {
        "name": " Manon Aubr",
        "sentiment": "none"
      }
    ],
    "locations": [
      {
        "name": " Strasburg",
        "sentiment": "none"
      },
      {
        "name": " Palestin",
        "sentiment": "none"
      },
      {
        "name": " Israel",
        "sentiment": "none"
      },
      {
        "name": "\"Gaz",
        "sentiment": "none"
      },
      {
        "name": " Gaz",
        "sentiment": "none"
      }
    ],
    "organizations": [
      {
        "name": " Forza Itali",
        "sentiment": "none",
        "tickers": []
      },
      {
        "name": " Parlament",
        "sentiment": "none",
        "tickers": []
      },
      {
        "name": " Hama",
        "sentiment": "none",
        "tickers": []
      },
      {
        "name": " Verd",
        "sentiment": "none",
        "tickers": []
      },
      {
        "name": " Leg",
        "sentiment": "none",
        "tickers": []
      },
      {
        "name": " Lef",
        "sentiment": "none",
        "tickers": []
      },
      {
        "name": " Pp",
        "sentiment": "none",
        "tickers": []
      }
    ]
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-09-11T15:44:32.215+03:00",
  "updated": "2025-09-11T15:52:41.000+03:00"
}