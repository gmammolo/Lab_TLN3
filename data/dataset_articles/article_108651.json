{
  "thread": {
    "uuid": "a48ae7e720549a87ecea5e0d96eee82e6cb0775d",
    "url": "https://www.ansa.it/europa/notizie/rubriche/altrenews/2025/09/11/strada-pd-finalmente-il-parlamento-ue-si-e-espresso-su-gaza_61903aee-e566-4590-93e0-cc2aa74cfaa2.html",
    "site_full": "www.ansa.it",
    "site": "ansa.it",
    "site_section": "http://ansa.it//europa/notizie/rss.xml",
    "site_categories": [
      "media",
      "top_news_ch",
      "top_news_dk",
      "top_news_it",
      "top_news"
    ],
    "section_title": "RSS di Europa  - ANSA.it",
    "site_title": "Agenzia ANSA: ultime notizie di cronaca, politica e sport - ANSA",
    "title": "Strada (Pd), 'finalmente il Parlamento Ue si è espresso su Gaza' - Altre news - Ansa.it",
    "title_full": "Strada (Pd), 'finalmente il Parlamento Ue si è espresso su Gaza' - Altre news - Ansa.it",
    "published": "2025-09-11T17:45:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://www.ansa.it",
    "performance_score": 0,
    "domain_rank": 1970,
    "domain_rank_updated": "2025-06-03T00:00:00.000+03:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "a48ae7e720549a87ecea5e0d96eee82e6cb0775d",
  "url": "https://www.ansa.it/europa/notizie/rubriche/altrenews/2025/09/11/strada-pd-finalmente-il-parlamento-ue-si-e-espresso-su-gaza_61903aee-e566-4590-93e0-cc2aa74cfaa2.html",
  "ord_in_thread": 0,
  "author": "ansa.it",
  "published": "2025-09-11T17:45:00.000+03:00",
  "title": "Strada (Pd), 'finalmente il Parlamento Ue si è espresso su Gaza' - Altre news - Ansa.it",
  "text": "\"Finalmente il campo progressista ha sbloccato l'ignobile stallo del Parlamento europeo su Gaza che andava avanti dal 7 ottobre. Oggi in aula a Strasburgo, grazie al lavoro congiunto di S&D, Greens/Efa e Renew, siamo riusciti a ottenere una risoluzione su Gaza\". E' quanto afferma Cecilia Strada, eurodeputata Pd.\n \"Le istituzioni europee avrebbero dovuto fare prima e fare meglio - aggiunge - niente ci assolve dall'inadeguatezza mostrata fin qui in Europa sui massacri e gli atti di genocidio in corso nella Striscia. Non ci assolve dalla nostra complicità fino a oggi. Ma almeno ora questa risoluzione rappresenta la posizione ufficiale del Parlamento europeo, anche di fronte a milioni di cittadine e cittadini che da due anni chiedono di agire. Da oggi, Commissione, Consiglio e Stati membri sanno esattamente cosa chiede loro il Parlamento\".\n \"Tanto per iniziare - dice ancora Strada - la condanna all'inaccettabile blocco degli aiuti umanitari nella Striscia causa della carestia in corso, la richiesta di un cessate il fuoco immediato e permanente, l'impegno per una soluzione a due Stati, l'invito agli Stati membri a riconoscere lo Stato palestinese e la condanna netta delle politiche di ritorsione di Israele nei confronti di chi lo ha già fatto, o ha annunciato di volerlo fare. Ancora, la condanna contro gli ignobili attacchi a ospedali, civili, giornalisti, personale medico e umanitario, contro le politiche illegali di espansione degli insediamenti israeliani, del piano di Netanyahu di annettere la Cisgiordania e di costruire nuovi insediamenti che la separerebbero da Gerusalemme Est rendendo di fatto impossibile arrivare a due Stati\".\n \"La risoluzione, poi, chiede un'indagine completa sugli eventuali crimini di guerra commessi, il potenziamento delle misure contro i coloni violenti, l'estensione delle sanzioni anche a membri del governo Netanyahu e la piena esecuzione da parte degli Stati membri dei mandati d'arresto emessi dalla Corte Penale Internazionale, che rimane un caposaldo del diritto internazionale che l'Ue deve difendere in tutte le sedi, anche attraverso l'attivazione dello statuto di blocco. Avremmo voluto ci fosse anche il riferimento al genocidio in corso e la sospensione dell'Accordo di Associazione Ue-Israele nella sua interezza, non solo per la parte commerciale. Sono battaglie - conclude - su cui continueremo a impegnarci a partire da domani\".",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Politics",
    "War, Conflict and Unrest",
    "Social Issue"
  ],
  "topics": [
    "Politics->political development",
    "War, Conflict and Unrest->peace talks",
    "Social Issue->demographics",
    "Social Issue->social condition"
  ],
  "ai_allow": true,
  "has_canonical": false,
  "breaking": true,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [],
    "locations": [
      {
        "name": "Gaza",
        "sentiment": "none"
      },
      {
        "name": "Cecilia Strada",
        "sentiment": "none"
      },
      {
        "name": "Strasburgo",
        "sentiment": "none"
      },
      {
        "name": "a Strisc",
        "sentiment": "none"
      },
      {
        "name": " Strisci",
        "sentiment": "none"
      },
      {
        "name": " Europ",
        "sentiment": "none"
      }
    ],
    "organizations": [
      {
        "name": "Parlamento europeo",
        "sentiment": "negative",
        "tickers": [
          {
            "ticker": null,
            "exchange": null
          }
        ]
      },
      {
        "name": " Parlamento europe",
        "sentiment": "none",
        "tickers": []
      },
      {
        "name": " Commission",
        "sentiment": "none",
        "tickers": []
      },
      {
        "name": " Consigli",
        "sentiment": "none",
        "tickers": []
      }
    ]
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [
      "trusted_news"
    ],
    "top_news": [
      "top_news_ch",
      "top_news_dk",
      "top_news_it",
      "top_news"
    ],
    "bias": "center",
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-09-11T18:17:38.692+03:00",
  "updated": "2025-09-12T19:07:04.000+03:00"
}