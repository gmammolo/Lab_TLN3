{
  "thread": {
    "uuid": "aa7e654860b4f659466a51d1a5b1e1a4f09b0ddb",
    "url": "https://www.liberoquotidiano.it/news/italia/41263865/meteo-mario-giuliacci-annuncia-il-treno-del-maltempo-quando-arrivano-gelo-e-piogge-forti.html",
    "site_full": "www.liberoquotidiano.it",
    "site": "liberoquotidiano.it",
    "site_section": "https://www.liberoquotidiano.it/rss",
    "site_categories": [
      "media",
      "top_news_it",
      "top_news"
    ],
    "section_title": "Libero Quotidiano",
    "title": "Meteo, Giuliacci annuncia il treno del maltempo: quando arrivano gelo e piogge forti - Libero Quotidiano",
    "title_full": "Meteo, Giuliacci annuncia il treno del maltempo: quando arrivano gelo e piogge forti - Libero Quotidiano",
    "published": "2025-01-03T02:00:00.000+02:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://img2.liberoquotidiano.it/images/2025/01/03/074945219-dc300bf2-c9af-4e5c-a55b-e6c0d0e13c80.jpg",
    "performance_score": 0,
    "domain_rank": 18308,
    "domain_rank_updated": "2024-12-30T23:00:00.000+02:00",
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "aa7e654860b4f659466a51d1a5b1e1a4f09b0ddb",
  "url": "https://www.liberoquotidiano.it/news/italia/41263865/meteo-mario-giuliacci-annuncia-il-treno-del-maltempo-quando-arrivano-gelo-e-piogge-forti.html",
  "ord_in_thread": 0,
  "parent_url": null,
  "author": "@libero_official",
  "published": "2025-01-03T02:00:00.000+02:00",
  "title": "Meteo, Giuliacci annuncia il treno del maltempo: quando arrivano gelo e piogge forti - Libero Quotidiano",
  "text": "03 gennaio 2025 a a a Ultimi raggi di sole, poi arriva il treno del maltempo con pioggia, vento, freddo, gelo e neve. L'inizio di questo 2025 è in salita sul fronte meteo . Infatti assisteremo a un rapido cambio di scenario in pochissimi giorni. A partire già da oggi sarà possibile rendersi conto dell'inversione a U dopo feste miti con temperature nella media stagionale. A tracciare un quadro chiaro di quello che ci aspetta è come sempre il colonnello Mario Giuliacci che su meteogiuliacci.it spiega tutto: \"Già nelle prossime ore si vedranno le avvisaglie dell'imminente diffuso peggioramento, con qualche pioggia che in questa giornata di giovedì 2 gennaio comincerà a bagnare Liguria e Toscana, mentre sulle Alpi Occidentali e sul versate settentrionale delle Alpi Settentrionali è attesa la neve solare i 600-1000 metri, anche abbondante in Valle D'Aosta. Ma è soprattutto domani che, con l'arrivo della perturbazione, molti italiani torneranno ad aprire l'ombrello\".\nOcchio al weekend: \"Nella giornata di venerdì 3 gennaio quindi pioverà su Emilia, Romagna, tutte le regioni centrali e, entro sera, anche su gran parte del Sud, fatta eccezione per la Sicilia; sostanzialmente risparmiata anche la Sardegna, dove un breve momento piovoso è atteso solo nella notte fra giovedì e venerdì. La fase di maltempo sarà anche caratterizzata da molto vento al Centro-Sud e da nevicate sulle zone appenniniche, ma oltre 1200-1400 metri, perchè il freddo intenso sembra oramai rimandato più avanti nel mese. Nel primo fine settimana di gennaio le piogge e le nevicate saranno meno diffuse, nonostante cieli che rimarranno prevalentemente nuvolosi; il freddo invece si farà sentire più che altro al Nord\".",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "negative",
  "categories": [
    "Weather",
    "Environment"
  ],
  "topics": [
    "Weather->weather forecast",
    "Environment->nature",
    "Environment->sustainability",
    "Environment->climate change"
  ],
  "ai_allow": true,
  "has_canonical": false,
  "webz_reporter": false,
  "external_links": [
    "https://www.meteogiuliacci.it/news/meteo-nei-prossimi-giorni-tornano-pioggia-vento-e-neve-la-previsione-243052?fbclid=IwZXh0bgNhZW0CMTEAAR11y8bocZVYh4OV_qMVnto6KCtUgIfWOGTswMEcrvVkaUASl9Gm3S3JMHI_aem_Rzs_JXyKsikJqJdgzq-5IQ",
    "https://meteogiuliacci.it/news/meteo-nei-prossimi-giorni-tornano-pioggia-vento-e-neve-la-previsione-243052?fbclid=IwZXh0bgNhZW0CMTEAAR11y8bocZVYh4OV_qMVnto6KCtUgIfWOGTswMEcrvVkaUASl9Gm3S3JMHI_aem_Rzs_JXyKsikJqJdgzq-5IQ",
    "https://www.meteogiuliacci.it/news/meteo-nei-prossimi-giorni-tornano-pioggia-vento-e-neve-la-previsione-243052"
  ],
  "external_images": [],
  "entities": {
    "persons": [
      {
        "name": "Mario Giuliacci",
        "sentiment": "none"
      }
    ],
    "organizations": [],
    "locations": [
      {
        "name": "Alpi Settentrionali",
        "sentiment": "none"
      },
      {
        "name": "Alpi Occidentali",
        "sentiment": "none"
      },
      {
        "name": "Valle D'Aosta",
        "sentiment": "none"
      },
      {
        "name": "Toscana",
        "sentiment": "none"
      },
      {
        "name": "Romagna",
        "sentiment": "none"
      },
      {
        "name": "Emilia",
        "sentiment": "none"
      }
    ]
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "rating": null,
  "crawled": "2025-01-03T10:06:34.622+02:00",
  "updated": "2025-01-03T10:06:34.622+02:00"
}