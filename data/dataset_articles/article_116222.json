{
  "thread": {
    "uuid": "02a261b50ee008820c59720f35b108c21ddb0ac7",
    "url": "https://www.targatocn.it/2025/01/03/leggi-notizia/articolo/weekend-dellepifania-con-perturbazioni-in-vista-e-i-primi-fiocchi-di-neve-del-2025-1.html",
    "site_full": "www.targatocn.it",
    "site": "targatocn.it",
    "site_section": "http://www.targatocn.it/rss.xml",
    "site_categories": [
      "media",
      "top_news_it",
      "top_news"
    ],
    "section_title": "TargatoCn.it",
    "title": "Weekend dell'Epifania con perturbazioni in vista e i primi fiocchi di neve del 2025",
    "title_full": "Weekend dell'Epifania con perturbazioni in vista e i primi fiocchi di neve del 2025",
    "published": "2025-01-03T10:07:00.000+02:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://www.targatocn.it/fileadmin/archivio/lavocedialba/2025/01/Neve_-_dicembre_2023__3_.jpeg",
    "performance_score": 0,
    "domain_rank": 63021,
    "domain_rank_updated": "2024-12-30T23:00:00.000+02:00",
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "02a261b50ee008820c59720f35b108c21ddb0ac7",
  "url": "https://www.targatocn.it/2025/01/03/leggi-notizia/articolo/weekend-dellepifania-con-perturbazioni-in-vista-e-i-primi-fiocchi-di-neve-del-2025-1.html",
  "ord_in_thread": 0,
  "parent_url": null,
  "author": "Datameteo",
  "published": "2025-01-03T10:07:00.000+02:00",
  "title": "Weekend dell'Epifania con perturbazioni in vista e i primi fiocchi di neve del 2025",
  "text": "Ci attende un weekend dell'Epifania piuttosto perturbato. Le correnti in quota oscilleranno tra nordovest e sudovest. Questa situazione porta a cambi di temperatura repentini con passaggi freddi e perturbati piuttosto veloci, e condizioni meteorologiche molto variabili.\nAl Nord Ovest quindi avremo questa situazione:\nOggi venerdì 3 e domani sabato 4 gennaio\nCielo generalmente sereno o poco nuvoloso ma con possibili nebbie stanotte e domani mattina in pianura. Da domani pomeriggio precipitazioni deboli o localmente moderate sui rilievi di confine norodccidentali e della Val'Aosta, con neve a quote estremamente variabili causa infiltrazioni di aria più calda alle medie quote, che potranno generare episodi di piogga gelata.\nTemperature massime in pianura ancora generalmente oltre i 10/12 °C oggi. In serata calo netto per l'arrivo di aria più fredda dal Nord Europa che renderà rigida la giornata gia dal mattino di oggi in montagna. Domani mattina quindi minime diffusamente sotto lo 0 (fino a -2/-3 °C) , con gelate e brinate estese. Le massime difficilmente andranno oltre i 5/7 °C. Sulle coste invece ancora qualche zona potrà raggiungere i 10 °C.\nVenti pressoché calmi o deboli variabili ovunque, in intensificazione sui rilievi alpini occidentali dalla serata di domani.\nDomenica 5 e sabato 6 gennaio\nCielo molto nuvoloso domenica, con deboli precipitazioni sui settori orientali del Piemonte e sulla Liguria. Lunedì cielo coperto ovunque per il transito di una perturbazione, che porterà precipitazioni di un certo rilievo sui settori alpini settentrionali e tra Liguria occidentale e Alpi marittime, a partire dalla sera. Tuttavia la quota neve sarà piuttosto alta, almeno oltre i 1200/1300 m.\nTemperature minime in aumento domenica mattina con basso rischio di gelate, mentre le massime rimarranno stazionarie e piuttosto basse. Lunedì temperature in ulteriore lievissimo aumento sulle pianure, oltre i 12/13 °C di massima sulle coste liguri.\nVenti assenti o deboli variabili su pianure. Moderati o localmente forti da sudovest su Alpi e su Liguria di levante, in particolare sui rilievi appeninici.\nDa martedì 7 gennaio\nAncora piogge diffuse nella notte di martedì, in spostamento verso est ed esaurimento nella mattinata. Ritorno a condizioni più stabili soprattutto in pianura poiché le correnti in quota si orienteranno perlopiù da ovest, con annuvolamenti quasi continui e precipitazioni diffuse sulle Alpi di confine.\nCon i-Gate segui le spettacolari immagini in diretta live da Sant'Anna di Vinadio, Castelmagno, Pietraporzio, Busca, Grinzane Cavour, etc. qui https://www.i-gate.it/streaming.php#live-streaming\nCuneo",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "negative",
  "categories": [
    "Weather"
  ],
  "topics": [
    "Weather->weather forecast",
    "Weather->weather phenomena"
  ],
  "ai_allow": true,
  "has_canonical": false,
  "webz_reporter": false,
  "external_links": [],
  "external_images": [],
  "entities": {
    "persons": [],
    "organizations": [],
    "locations": [
      {
        "name": "Nord Europa",
        "sentiment": "none"
      },
      {
        "name": "Val'Aosta",
        "sentiment": "none"
      }
    ]
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "rating": null,
  "crawled": "2025-01-03T11:32:22.010+02:00",
  "updated": "2025-01-03T11:32:22.010+02:00"
}