{
  "thread": {
    "uuid": "147710319a5ff1d0b74431d42ba66cd08ce1fadd",
    "url": "https://www.ilfattoquotidiano.it/2025/01/03/epifania-maltempo-previsioni-weekend-6-gennaio-neve-pioggia/7823875",
    "site_full": "www.ilfattoquotidiano.it",
    "site": "ilfattoquotidiano.it",
    "site_section": "https://ilfattoquotidiano.it",
    "site_categories": [
      "social",
      "top_news_be",
      "top_news_ch",
      "top_news_it",
      "top_news"
    ],
    "section_title": "Il Fatto Quotidiano - News su politica, cronaca, giustizia ed economia",
    "title": "Epifania di maltempo: le previsioni per il weekend del 6 gennaio tra neve, piogge e forti venti",
    "title_full": "Epifania di maltempo: le previsioni per il weekend del 6 gennaio tra neve, piogge e forti venti",
    "published": "2025-01-03T11:42:00.000+02:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "",
    "performance_score": 0,
    "domain_rank": 5498,
    "domain_rank_updated": "2024-12-30T23:00:00.000+02:00",
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "147710319a5ff1d0b74431d42ba66cd08ce1fadd",
  "url": "https://www.ilfattoquotidiano.it/2025/01/03/epifania-maltempo-previsioni-weekend-6-gennaio-neve-pioggia/7823875",
  "ord_in_thread": 0,
  "parent_url": null,
  "author": "F. Q.",
  "published": "2025-01-03T11:42:00.000+02:00",
  "title": "Epifania di maltempo: le previsioni per il weekend del 6 gennaio tra neve, piogge e forti venti",
  "text": "Sono finiti i giorni soleggiati di questo periodo natalizio, favoriti dall’alta pressione delle Azzorre , e ora il meteo lascia spazio a due perturbazioni che vedranno un’Epifania segnata dal maltempo. Fino all’Epifania, il 6 gennaio, l’Italia sarà attraversata da venti, piogge e neve, in attesa poi di una possibile ondata di gelo artico in quota. La prima inizierà a interessare l’Italia venerdì 3 con piogge sull’Emilia Romagna, poi al Centro e quindi in Campania .\nGià il 4 gennaio, l’aria fredda polare favorirà la caduta della neve fin sopra i 900-1000 metri sui rilievi emiliano-romagnoli e dai 1400 metri nel Centro Italia . Il giorno dopo sarà invece in arrivo la seconda perturbazione , che proseguirà anche nel giorno dell’ Epifania e renderà i mari molto mossi , con la complicità di Libeccio e Scirocco , che soffieranno forti. Sono inoltre previste piogge su tutto il Nord e sulla Toscana , mentre la neve tornerà a cadere sulle Alpi sopra i 6-800 metri. Possibile però che arrivi anche su Piemonte , Lombardia ed Emilia . E dal 9 e 10 gennaio si attende l’arrivo di un forte gelo proveniente dal Nord Europa, che potrebbe provocare maltempo su molte regioni italiane.\nSabato 4 gennaio – Al Nord giornata stabile e in prevalenza soleggiata, salvo nebbie in Pianura Padana , a tratti anche persistenti. Il cielo tenderà a coprirsi in serata al Nordovest , preludio a un nuovo peggioramento del tempo. Al Centro giornata asciutta con sole prevalente, ma il cielo sarà molto più nuvoloso o coperto sulle regioni adriatiche. Venti deboli di Maestrale . Al Sud giornata con il passaggio veloce di una perturbazione che provocherà delle piogge sparse sulle regioni peninsulari. Più sole in Sicilia .\nDomenica 5 gennaio – Al Nord graduale peggioramento del tempo con cielo via via più coperto ovunque e precipitazioni in arrivo dai settori occidentali verso sera. Al Centro tempo che tenderà a peggiorare con cielo via via più coperto su molte regioni e precipitazioni in arrivo sulla Toscana settentrionale. Al Sud invece la giornata trascorrerà con un cielo più coperto su Campania e Calabria , altrove sarà poco o irregolarmente nuvoloso. Venti deboli da direzioni variabili e mari mossi.\n(immagine d’archivio)",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "negative",
  "categories": [
    "Weather",
    "Social Issue",
    "Environment"
  ],
  "topics": [
    "Weather->weather forecast",
    "Social Issue->social condition",
    "Environment->nature",
    "Environment->water",
    "Environment->climate change"
  ],
  "ai_allow": true,
  "has_canonical": false,
  "webz_reporter": false,
  "external_links": [],
  "external_images": [],
  "entities": {
    "persons": [],
    "organizations": [],
    "locations": [
      {
        "name": "Emilia Romagna",
        "sentiment": "none"
      },
      {
        "name": "Centro Italia",
        "sentiment": "none"
      },
      {
        "name": "Lombardia",
        "sentiment": "none"
      },
      {
        "name": "Campania",
        "sentiment": "none"
      },
      {
        "name": "Piemonte",
        "sentiment": "none"
      },
      {
        "name": "Toscana",
        "sentiment": "none"
      },
      {
        "name": "Alpi",
        "sentiment": "none"
      }
    ]
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "rating": null,
  "crawled": "2025-01-03T11:50:31.651+02:00",
  "updated": "2025-01-03T11:50:31.651+02:00"
}