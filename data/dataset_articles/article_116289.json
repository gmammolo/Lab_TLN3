{
  "thread": {
    "uuid": "eb9e23d36e12c97d73c20a45d46d40d43922a90b",
    "url": "https://www.ilmeteo.it/notizie/meteo-freddo-e-crudo-inverno-ecco-la-data-della-svolta-gelida-nelle-temperature-100002",
    "site_full": "www.ilmeteo.it",
    "site": "ilmeteo.it",
    "site_section": "https://www.ilmeteo.it/aeroporti",
    "site_categories": [
      "media"
    ],
    "section_title": "Meteo aeroporti &raquo; ILMETEO.it",
    "title": "Meteo: Freddo e Crudo Inverno, ecco la Data della svolta gelida nelle Temperature",
    "title_full": "Meteo: Freddo e Crudo Inverno, ecco la Data della svolta gelida nelle Temperature",
    "published": "2025-01-03T11:00:00.000+02:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://www.ilmeteo.it/portale/files/giornale/Temperature-3125.jpg",
    "performance_score": 0,
    "domain_rank": 15669,
    "domain_rank_updated": "2024-12-30T23:00:00.000+02:00",
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "eb9e23d36e12c97d73c20a45d46d40d43922a90b",
  "url": "https://www.ilmeteo.it/notizie/meteo-freddo-e-crudo-inverno-ecco-la-data-della-svolta-gelida-nelle-temperature-100002",
  "ord_in_thread": 0,
  "parent_url": null,
  "author": "Stefano Rossi",
  "published": "2025-01-03T11:00:00.000+02:00",
  "title": "Meteo: Freddo e Crudo Inverno, ecco la Data della svolta gelida nelle Temperature",
  "text": "L'inizio del 2025 è stato caratterizzato dalla persistente protezione fornita da un anticiclone delle Azzorre che, nonostante ora sia in attenuazione, ha garantito condizioni di tempo stabile quasi ovunque. Durante il giorno, le temperature si sono mantenute miti per il periodo, con valori massimi spesso superiori alla media stagionale, soprattutto al Centro-Sud e sui rilievi del Nord.\nNelle ultime 24 ore, tuttavia, l'anticiclone sta mostrando ulteriori segni di cedimento, consentendo il passaggio di un primo fronte instabile. Questo fenomeno produrrà i suoi effetti più significativi in termini di calo termico sui rilievi del Nord, mentre al Centro-Sud la diminuzione delle temperature sarà più contenuta e legata principalmente a un peggioramento del tempo.\nTra Domenica 5 e Lunedì 6 Gennaio ci sarà un ulteriore cambiamento. Correnti fredde di origine polare, costreette a deviare a causa della barriera delle Alpi, penetreranno attraverso la valle del Rodano, dirigendosi verso le isole Baleari. Questo processo attiverà un richiamo di correnti più umide e miti di Libeccio che provocheranno un aumento delle temperature, nonostante un peggioramento delle condizioni meteorologiche.\nNei giorni immediatamente successivi e almeno le masse d'aria sull'Italia continueranno a provenire dai quadranti sud-occidentali, mantenendo un contesto climatico abbastanza mite, specie sulle nostre regioni centro-meridionali.\nCRUDO INVERNO: LA DATA\nSe per gran parte della prossima settimana le temperature saranno caratterizzate da frequenti, ma lievioscillazioni, uno scenario diverso potrebbe registrarsi tra l'11 e il 12 Gennaio, quando un flusso di origine artica tenderà ad abbassaersi di latitudine, facendo affluire aria decisamente gelida verso il nostro Paese.\nSe confermato, ciò determinerebbe un drastico calo delle temperature, soprattutto al Nord e al Centro.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "negative",
  "categories": [
    "Weather",
    "Environment",
    "Human Interest"
  ],
  "topics": [
    "Weather->weather forecast",
    "Weather->weather phenomena",
    "Environment->climate change"
  ],
  "ai_allow": true,
  "has_canonical": false,
  "webz_reporter": false,
  "external_links": [],
  "external_images": [],
  "entities": {
    "persons": [],
    "organizations": [],
    "locations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "rating": null,
  "crawled": "2025-01-03T12:18:11.857+02:00",
  "updated": "2025-01-03T12:18:11.857+02:00"
}