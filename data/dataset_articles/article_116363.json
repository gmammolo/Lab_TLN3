{
  "thread": {
    "uuid": "134d37f55edd6311ff1783f7f066810c2d04c6d1",
    "url": "https://www.ravennatoday.it/meteo/raffiche-100-chilometri-orari-appennino-vento.html",
    "site_full": "www.ravennatoday.it",
    "site": "ravennatoday.it",
    "site_section": "http://www.ravennatoday.it/rss",
    "site_categories": [
      "media"
    ],
    "section_title": "RavennaToday",
    "title": "Raffiche sopra i 100 chilometri orari sull'appennino: la nottata di vento nel Ravennate",
    "title_full": "Raffiche sopra i 100 chilometri orari sull'appennino: la nottata di vento nel Ravennate",
    "published": "2025-01-03T08:42:00.000+02:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://www.ravennatoday.it/~media/horizontal-hi/67308175315762/vento-forte-3.jpg",
    "performance_score": 0,
    "domain_rank": 141385,
    "domain_rank_updated": "2024-12-30T23:00:00.000+02:00",
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "134d37f55edd6311ff1783f7f066810c2d04c6d1",
  "url": "https://www.ravennatoday.it/meteo/raffiche-100-chilometri-orari-appennino-vento.html",
  "ord_in_thread": 0,
  "parent_url": null,
  "author": "Redazione",
  "published": "2025-01-03T08:42:00.000+02:00",
  "title": "Raffiche sopra i 100 chilometri orari sull'appennino: la nottata di vento nel Ravennate",
  "text": "[Meteo](/meteo/)\nRaffiche sopra i 100 chilometri orari sull'appennino: la nottata di vento nel Ravennate\nI venti hanno sferzato i rilievi e le colline della provincia di Ravenna nel corso della notte. Per il weekend è atteso un miglioramento delle condizioni meteo\nRaffiche che hanno superato perfino i 100 chilometri orari. Come previsto dall’allerta arancione della Protezione Civile, quella tra giovedì e venerdì è stata una nottata condizionata dal vento forte, in particolar modo sull’entroterra. La centralina posizionata a Monte Romano di Brisighella ha registrato una raffica di 107 chilometri orari, ma il vento mite da sud-ovest si è fatto sentire su tutta l’area pedemontana. A San Mamante di Faenza la stazione associata alla rete di Emilia Romagna Meteo ha registrato una punta massima di 85,3 chilometri orari. Dati in diminuzione, man mano che ci si allontano dai rilievi: a San Biagio di Faenza si sono i 61,2 chilometri orari, mentre a Oriolo dei Fichi sono stati registrati quasi 48 chilometri orari.\nLa tendenza per le prossime ore è per un miglioramento delle condizioni meteo. Sabato si annuncia stabile con un'alternanza di schiarite ed annuvolamenti e temperature in diminuzione sia nei valori minimi (tra -1 e 3 gradi) che massimi (tra 4 e 8), mentre la domenica si annuncia grigia, ma senza piogge. Nei giorni a seguire, informa il servizio meteorologico dell’Arpae, “l'instaurarsi un flusso occidentale debolmente perturbato porterà ad un aumento della nuvolosità su tutta la regione con deboli precipitazioni lungo i rilievi e sulla pianura. Le temperature saranno dapprima in aumento, poi in diminuzione nella giornata di martedì”.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "negative",
  "categories": [
    "Weather"
  ],
  "topics": [
    "Weather->weather phenomena"
  ],
  "ai_allow": true,
  "has_canonical": false,
  "webz_reporter": false,
  "external_links": [],
  "external_images": [],
  "entities": {
    "persons": [],
    "organizations": [
      {
        "name": "Protezione Civile",
        "sentiment": "none"
      }
    ],
    "locations": [
      {
        "name": "Emilia Romagna Meteo",
        "sentiment": "none"
      },
      {
        "name": "Monte Romano",
        "sentiment": "none"
      },
      {
        "name": "Brisighella",
        "sentiment": "none"
      },
      {
        "name": "San Mamante",
        "sentiment": "none"
      },
      {
        "name": "Oriolo",
        "sentiment": "none"
      }
    ]
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "rating": null,
  "crawled": "2025-01-03T13:08:18.304+02:00",
  "updated": "2025-01-03T13:08:18.304+02:00"
}