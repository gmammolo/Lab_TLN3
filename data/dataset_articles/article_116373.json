{
  "thread": {
    "uuid": "bac195c2985800b943da228cc2ecdab07eabd2ee",
    "url": "https://www.casertanews.it/meteo/pioggia-freddo-weekend-epifania-2025.html",
    "site_full": "www.casertanews.it",
    "site": "casertanews.it",
    "site_section": "http://www.casertanews.it/rss",
    "site_categories": [
      "media"
    ],
    "section_title": "CasertaNews",
    "title": "Befana in arrivo nel casertano sotto l'acquazzone: pioggia e freddo nel weekend e all'Epifania",
    "title_full": "Befana in arrivo nel casertano sotto l'acquazzone: pioggia e freddo nel weekend e all'Epifania",
    "published": "2025-01-03T12:27:00.000+02:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://www.casertanews.it/~media/horizontal-hi/61854641243570/epifania-pioggia.jpg",
    "performance_score": 0,
    "domain_rank": 179713,
    "domain_rank_updated": "2024-12-30T23:00:00.000+02:00",
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "bac195c2985800b943da228cc2ecdab07eabd2ee",
  "url": "https://www.casertanews.it/meteo/pioggia-freddo-weekend-epifania-2025.html",
  "ord_in_thread": 0,
  "parent_url": null,
  "author": "Redazione",
  "published": "2025-01-03T12:27:00.000+02:00",
  "title": "Befana in arrivo nel casertano sotto l'acquazzone: pioggia e freddo nel weekend e all'Epifania",
  "text": "[Meteo](/meteo/)\nBefana in arrivo nel casertano sotto l'acquazzone: pioggia e freddo nel weekend e all'Epifania\nLe previsioni meteo per i prossimi giorni: c'è la prima perturbazione del nuovo anno\nLa prima perturbazione del 2025 sta per raggiungere le regioni meridionali, scalzando l’alta pressione presente da giorni. Già nel corso del pomeriggio piogge e rovesci si faranno via via più diffusi, a partire dai settori settentrionali della regione. La perturbazione, nella giornata di sabato, si muoverà rapidamente verso Levante e, dopo aver portato gli ultimi fenomeni, lascerà spazio a un graduale miglioramento dal Nord già dal mattino. Queste le previsioni meteo di Manuel Mazzoleni di 3bmeteo.com.\nTuttavia, questo miglioramento non durerà a lungo: una seconda perturbazione è attesa entro l’Epifania e raggiungerà la nostra penisola, portando un nuovo rinforzo dei venti dai quadranti sud-occidentali. Domenica si assisterà a un deciso aumento della nuvolosità sulla Campania, ma ancora senza precipitazioni significative. Le piogge arriveranno solo nelle prime ore dell’Epifania, più probabili sui settori centro-settentrionali. Altri disturbi potrebbero interessare, infine, la regione almeno fino alla metà della prossima settimana.\nIl forte vento atteso nel pomeriggio/sera di oggi tenderà a diminuire nel weekend, per poi rinforzarsi sensibilmente tra l’Epifania e i giorni successivi, con il rischio di mareggiate. Le temperature sono attese in lieve rialzo nel corso del weekend.\nA Caserta tempo in peggioramento nel corso delle prossime ore per l’arrivo di una perturbazione responsabile di piogge fino alla serata. Miglioramento sabato mattina, con il sole che tornerà protagonista. Nuvolosità in nuovo aumento domenica, variabile all’Epifania, in attesa di un parziale peggioramento del tempo nei giorni a seguire. Temperature stabili o in temporaneo rialzo il giorno dell’Epifania, con punte fino a 16-17°C.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "negative",
  "categories": [
    "Weather"
  ],
  "topics": [
    "Weather->weather forecast",
    "Weather->weather phenomena"
  ],
  "ai_allow": true,
  "has_canonical": false,
  "webz_reporter": false,
  "external_links": [],
  "external_images": [],
  "entities": {
    "persons": [
      {
        "name": "Manuel Mazzoleni",
        "sentiment": "none"
      }
    ],
    "organizations": [],
    "locations": [
      {
        "name": "Campania",
        "sentiment": "none"
      }
    ]
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "rating": null,
  "crawled": "2025-01-03T13:14:19.790+02:00",
  "updated": "2025-01-03T13:14:19.790+02:00"
}