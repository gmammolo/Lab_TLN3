{
  "thread": {
    "uuid": "ad0b44fb087020962a499d7a7c8f84b90adee0ce",
    "url": "https://www.quotidiano.net/meteo/maltempo-weekend-pioggia-freddo-nwgru66t",
    "site_full": "www.quotidiano.net",
    "site": "quotidiano.net",
    "site_section": "http://www.quotidiano.net/rss",
    "site_categories": [
      "media",
      "top_news_it",
      "top_news"
    ],
    "section_title": "Tutte le notizie di  oggi - Quotidiano.net",
    "title": "Piogge, vento e neve nel weekend. Poi il 'Ciclone della Befana' rincara la dose",
    "title_full": "Piogge, vento e neve nel weekend. Poi il 'Ciclone della Befana' rincara la dose",
    "published": "2025-01-03T12:35:00.000+02:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://www.quotidiano.net/image-service/view/acePublic/alias/contentid/YzI1MmRiNDQtZjY2Zi00/0/previsioni-meteo-molti-giorni-di-maltempo-foto-ansa.jpeg",
    "performance_score": 0,
    "domain_rank": 12422,
    "domain_rank_updated": "2024-12-30T23:00:00.000+02:00",
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "ad0b44fb087020962a499d7a7c8f84b90adee0ce",
  "url": "https://www.quotidiano.net/meteo/maltempo-weekend-pioggia-freddo-nwgru66t",
  "ord_in_thread": 0,
  "parent_url": null,
  "author": "Quotidiano Nazionale",
  "published": "2025-01-03T12:35:00.000+02:00",
  "title": "Piogge, vento e neve nel weekend. Poi il 'Ciclone della Befana' rincara la dose",
  "text": "Previsioni meteo, molti giorni di maltempo (foto Ansa)\nRoma, 3 gennaio 2025 – Il nuovo anno porta con sé una ventata di freddo gelido sull’Italia: le correnti nord atlantiche con piogge e perturbazioni sono già in transito sul Paese. A parlarne è Antonio Sanò , fondatore del sito ilMeteo.it , che specifica che la prima perturbazione dell’anno è partita dalla Romagna ed è diretta verso il Sud.\nCosa succederà nelle prossime ore I primi ‘obiettivi colpiti’ di questo fronte, collegato ad una vasta area di bassa pressione polare centrata sul Mar Baltico, sono la Romagna, le Marche, la Toscana e il Lazio , che stanno già subendo precipitazioni. 3BMeteo specifica che accumuli pluviometrici di oltre 20mm sono attesi sull'Appennino pistoiese. Il maltempo si sposterà quindi verso le restanti regioni del Centro e tra Campania e Basilicata . In serata sarà la volta di Puglia e Alta Calabria . Bassa Calabria e Sicilia resteranno le ultime roccaforti del bel tempo. In Sardegna il tempo sarà variabile , con qualche rovescio sul versante occidentale.\nNeanche il vento darà scampo: le piogge saranno accompagnate da un rinforzo di Libeccio su buona parte del Centro-Sud. La Liguria sarà colpita da raffiche di Tramontana fino a 60-70 km/h . Nella sera la situazione di maltempo rientrerà con la rotazione dei venti da Maestrale: situazione diversa al Sud , che sarà interessato da rovesci sparsi con un generale peggioramento delle condizioni meteorologiche.\nDove è prevista la neve 3BMeteo fa sapere che la notte tra ieri e oggi ha generato qualche nevicata sulle Alpi , specie sui settori di confine, “con accumuli fino a 30cm su quelli franco-svizzeri, anche se al primo mattino le condizioni sono già in miglioramento”.\nSi imbiancheranno gli Appennini : la neve è prevista a quote medie, fino ai 900-1100 metri stando alle previsioni de IlMeteo.it; una vera e propria boccata d’aria per gli impianti sciistici della dorsale. Neve anche sulla Valle d’Aosta e sui rilievi alpini di confine.\nCosa aspettarsi nel weekend Con l’arrivo del weekend potremo salutare la prima perturbazione del 2025: per sabato è generalmente previsto il sole , ad eccezione di qualche nube in val Padana e alla sera. Ma la parentesi di bel tempo durerà poco : la seconda perturbazione dell’anno si avvicinerà, pronta ad entrare in modo più esteso da domenica sera.\nLa giornata di domenica sarà all’insegna di un tempo prettamente nuvoloso al Nord e sulla Toscana , con qualche piovasco tra Liguria e Versilia . Nel corso della giornata la Pianura Padana potrebbe essere interessata da pioviggine, specie sul settore occidentale. Per il resto del Paese previste ancora ampie schiarite , con tempo discreto e prevalentemente soleggiato al Centro-Sud.\nIl ciclone della Befana Ma è alla sera che inizierà a colpire il ‘Ciclone della Befana’: sebbene interesserà principalmente la zona compresa tra Londra e Parigi – come uragano di categoria 1 – gli effetti si sentiranno chiaramente anche in Italia. Vento e piogge saranno notevolmente rinforzati . Sono attese correnti tese di Scirocco soprattutto sui nostri mari e lungo le coste tirreniche. Ci saranno inoltre precipitazioni al Nord con neve sulle Alpi oltre i 1.000 metri (qualche fiocco a bassa quota sul Piemonte meridionale) e piogge sparse sulle regioni centrali tirreniche.\nLa mappa di 3BMeteo\n© Riproduzione riservata\nTag dell'articolo",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "negative",
  "categories": [
    "Weather",
    "Environment",
    "Social Issue"
  ],
  "topics": [
    "Weather->weather phenomena",
    "Environment->climate change",
    "Social Issue->social condition",
    "Social Issue->social problem"
  ],
  "ai_allow": true,
  "has_canonical": false,
  "webz_reporter": false,
  "external_links": [
    "https://www.facebook.com/sharer/sharer.php?u=https%3A%2F%2Fwww.quotidiano.net%2Fmeteo%2Fmaltempo-weekend-pioggia-freddo-nwgru66t&t=Piogge%2C%20vento%20e%20neve%20nel%20weekend.%20Poi%20il%20%E2%80%98Ciclone%20della%20Befana%E2%80%99%20rincara%20la%20dose",
    "https://web.whatsapp.com/send?text=Piogge%2C%20vento%20e%20neve%20nel%20weekend.%20Poi%20il%20%E2%80%98Ciclone%20della%20Befana%E2%80%99%20rincara%20la%20dose%20https%3A%2F%2Fwww.quotidiano.net%2Fmeteo%2Fmaltempo-weekend-pioggia-freddo-nwgru66t",
    "https://x.com/share?url=https%3A%2F%2Fwww.quotidiano.net%2Fmeteo%2Fmaltempo-weekend-pioggia-freddo-nwgru66t&text=Piogge%2C%20vento%20e%20neve%20nel%20weekend.%20Poi%20il%20%E2%80%98Ciclone%20della%20Befana%E2%80%99%20rincara%20la%20dose",
    "https://facebook.com/sharer/sharer.php?u=https%3A%2F%2Fwww.quotidiano.net%2Fmeteo%2Fmaltempo-weekend-pioggia-freddo-nwgru66t&t=Piogge%2C%20vento%20e%20neve%20nel%20weekend.%20Poi%20il%20%E2%80%98Ciclone%20della%20Befana%E2%80%99%20rincara%20la%20dose",
    "https://x.com/share",
    "https://web.whatsapp.com/send",
    "https://www.facebook.com/sharer/sharer.php",
    "https://www.x.com/share?url=https%3A%2F%2Fwww.quotidiano.net%2Fmeteo%2Fmaltempo-weekend-pioggia-freddo-nwgru66t&text=Piogge%2C%20vento%20e%20neve%20nel%20weekend.%20Poi%20il%20%E2%80%98Ciclone%20della%20Befana%E2%80%99%20rincara%20la%20dose",
    "https://www.web.whatsapp.com/send?text=Piogge%2C%20vento%20e%20neve%20nel%20weekend.%20Poi%20il%20%E2%80%98Ciclone%20della%20Befana%E2%80%99%20rincara%20la%20dose%20https%3A%2F%2Fwww.quotidiano.net%2Fmeteo%2Fmaltempo-weekend-pioggia-freddo-nwgru66t"
  ],
  "external_images": [],
  "entities": {
    "persons": [],
    "organizations": [],
    "locations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "rating": null,
  "crawled": "2025-01-03T13:53:02.595+02:00",
  "updated": "2025-01-22T11:55:44.477+02:00"
}