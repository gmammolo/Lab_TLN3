{
  "thread": {
    "uuid": "079cb62b7470e281dc1fbb106c3c390b8336b0e7",
    "url": "https://www.trend-online.com/2025/01/03/meteo-befana-perturbazione",
    "site_full": "www.trend-online.com",
    "site": "trend-online.com",
    "site_section": "https://trend-online.com",
    "site_categories": [
      "financial_news",
      "finance",
      "stocks"
    ],
    "section_title": "Trend-Online - Ultime notizie dall&#039;Italia e dal Mondo",
    "title": "Meteo, cambia tutto per la Befana: perturbazione in arrivo con freddo artico e vento forte",
    "title_full": "Meteo, cambia tutto per la Befana: perturbazione in arrivo con freddo artico e vento forte",
    "published": "2025-01-03T12:23:00.000+02:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://www.trend-online.com/wp-content/uploads/2025/01/meteo-befana.jpg",
    "performance_score": 0,
    "domain_rank": 138422,
    "domain_rank_updated": "2024-12-30T23:00:00.000+02:00",
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "079cb62b7470e281dc1fbb106c3c390b8336b0e7",
  "url": "https://www.trend-online.com/2025/01/03/meteo-befana-perturbazione",
  "ord_in_thread": 0,
  "parent_url": null,
  "author": "@TrendOnline",
  "published": "2025-01-03T12:23:00.000+02:00",
  "title": "Meteo, cambia tutto per la Befana: perturbazione in arrivo con freddo artico e vento forte",
  "text": "La Befana è una delle feste più amate dai bambini, con cui si conclude il lungo stop dalla scuola e dal lavoro per le festività natalizie. Come sarà il weekend tra il 5 e il 6 gennaio 2025? Continuerà il freddo intenso o ci sarà una “tregua”. Brutte notizie per chi sperava in un innalzamento delle temperature, per la Befana è atteso l’arrivo del maltempo su gran parte dell’Italia, un cambio netto rispetto ai giorni scorsi.\nInfatti un ciclone proveniente dal Nord Atlantico è in arrivo sull’Europa centrale, causando precipitazioni intense, venti forti e nevicate fino a bassa quota in alcune regioni del nostro Paese.\nMeteo lunedì 6 gennaio: che tempo fa nel giorno della Befana\nIl giorno dell’Epifania – lunedì 6 gennaio 2025 -è previsto un vortice ciclonico che investirà prima il Regno Unito e la Francia, per poi raggiungere anche l’Italia. Al Nord, sono previste piogge abbondanti su tutte le regioni, con nevicate già a partire dai 700-800 metri sulle Alpi e Prealpi.\nIl maltempo non risparmia il Centro, soprattutto sul versante tirrenico, dove piogge e raffiche di vento soffieranno dai quadranti meridionali.\nQui le temperature saranno in aumento, con valori che potrebbero raggiungere i 16°C in città come Roma.\nPrevisioni nel dettaglio: il weekend della Befana\nLe previsioni dal 3 al 6 gennaio, giorno della Befana, sono fortemente variabili. Venerdì 3 gennaio cielo coperto e possibilità di pioggia, ma miglioramenti dal pomeriggio. Temperature fino a 13°C.\nSabato 4 gennaio, invece è una giornata soleggiata, con temperature comprese tra 4 e 13°C. Passando a domenica 5 gennaio, ci sarà un cielo nuvoloso ma con scarse probabilità di pioggia. Temperature stabili tra 7 e 10°C.\nMentre durante l’Epifania, lunedì 6 gennaio ci sarà un meteo variabile, alternanza di sole e possibili piogge leggere. Temperature in aumento, con minime intorno a 8°C e massime oltre i 16°C.\nChe tempo ci sarà dopo la Befana, continua il freddo intenso\nDopo la perturbazione che si abbatterà sull’Italia nel giorno della Befana, tra l’8 e il 9 gennaio si prevede l’arrivo di una massa di aria fredda di origine artica.\nQuesto potrebbe portare un calo netto delle temperature su tutto il territorio italiano, con valori ben al di sotto delle medie stagionali. Se le proiezioni saranno confermate, non si esclude il ritorno della neve in pianura al Centro-Nord, complice la possibile formazione di un ciclone sui nostri mari.\nCome affrontare il maltempo della Befana\nLe previsioni meteo sono degli indicatori importanti per capire come organizzarsi e comportanti durante le giornate di festa. Per prima cosa bisogna avere la massima attenzione alle condizioni stradali, neve e ghiaccio potrebbero rendere difficili gli spostamenti, specialmente in montagna.\nInoltre bisognerebbe sempre monitora le previsioni aggiornate seguendo gli ultimi bollettini meteo per pianificare al meglio le tue attività. In caso di vento e piogge forti, fare attenzione che balconi e giardini siano sgombri da oggetti che potrebbero essere spostati dal vento.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "negative",
  "categories": [
    "Weather",
    "Social Issue",
    "Human Interest"
  ],
  "topics": [
    "Weather->weather phenomena",
    "Social Issue->social condition",
    "Social Issue->children",
    "Human Interest->celebrity"
  ],
  "ai_allow": true,
  "has_canonical": false,
  "webz_reporter": false,
  "external_links": [],
  "external_images": [],
  "entities": {
    "persons": [],
    "organizations": [],
    "locations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "rating": null,
  "crawled": "2025-01-03T15:06:18.482+02:00",
  "updated": "2025-01-03T15:06:18.482+02:00"
}