{
  "thread": {
    "uuid": "a66b71a72fa98192c23d888921d9c629256a8f44",
    "url": "https://www.sanremonews.it/2025/08/28/leggi-notizia/argomenti/ultimora/articolo/maltempo-sullitalia-e-allerta-rossa-in-lombardia.html",
    "site_full": "www.sanremonews.it",
    "site": "sanremonews.it",
    "site_section": "https://www.sanremonews.it/sommario/sport/argomenti/rss.xml",
    "site_categories": [
      "media"
    ],
    "section_title": "SanremoNews.it",
    "site_title": "Sanremonews.it&nbsp;-&nbsp;Notizie provincia di Imperia - News e video in tempo reale di cronaca, politica, attualità, eventi",
    "title": "Maltempo sull'Italia, è allerta rossa in Lombardia",
    "title_full": "Maltempo sull'Italia, è allerta rossa in Lombardia",
    "published": "2025-08-28T08:34:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://www.sanremonews.it/fileadmin/archivio/adnkronos/imported/www.adnkronos.com_resources_029c-1e95d5ea3d93-0686890c2d29-1000_format_medium_temporale_maltempo_milano_fg_ipa.jpeg.jpeg",
    "performance_score": 0,
    "domain_rank": 121842,
    "domain_rank_updated": "2025-06-03T00:00:00.000+03:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "a66b71a72fa98192c23d888921d9c629256a8f44",
  "url": "https://www.sanremonews.it/2025/08/28/leggi-notizia/argomenti/ultimora/articolo/maltempo-sullitalia-e-allerta-rossa-in-lombardia.html",
  "ord_in_thread": 0,
  "author": "webinfo@adnkronos.com (Web Info)",
  "published": "2025-08-28T08:34:00.000+03:00",
  "title": "Maltempo sull'Italia, è allerta rossa in Lombardia",
  "text": "(Adnkronos) -\nMaltempo oggi, giovedì 28 agosto, sull'Italia. Attesi forti temporali, nubifragi. Le regioni maggiormente a rischio sono Lombardia, dove l'allerta è rossa, e il Piemonte dove il bollettino della Protezione civile segnala allerta arancione.\nIn Lombardia sono a rischio soprattutto Valchiavenna, laghi e Prealpi varesine, Lario e Prealpi occidentali. È prevista, inoltre, allerta arancione e gialla in altre zone della regione.\nI temporali si estenderanno anche ai rilievi centrali e orientali e, in modo più irregolare, anche alla pianura e all’Appennino. Possibili precipitazioni molto abbondanti, soprattutto tra Varesotto, Lario, Valtellina e Bergamasca, dove localmente si potranno superare anche i 200 millimetri di pioggia in 24 ore. Dal pomeriggio è atteso un aumento dell’intensità dei temporali per l’ingresso di aria più fresca in quota. Previsti anche forti venti, con raffiche fino a 90 km/h nelle zone prealpine e tra 45 e 65 km/h in pianura e sull’Appennino.\nA Milano il comune ha disposto la chiusura dei parchi e invitato la cittadinanza a non frequentare aree verdi, zone alberate, cantieri, dehors e tende, oltre a prestare particolare attenzione in prossimità di sottopassi e aree a rischio esondazione, in particolare lungo i fiumi Seveso e Lambro. E' inoltre consigliato, riporta la nota, mettere in sicurezza oggetti, vasi e materiali sui balconi o in giardino, che potrebbero essere spostati dal vento o danneggiati dalle intemperie. Massima cautela anche in occasione di eventi all’aperto, per evitare situazioni di rischio. E' stato attivato il Centro operativo comunale della Protezione civile per il monitoraggio e la gestione di eventuali criticità sul territorio.\n\"Rivolgo un appello ai cittadini – ha detto l’assessore regionale alla Protezione civile di Regione Lombardia Romano La Russa – a prestare la massima prudenza nelle aree segnalate, attenendosi alle indicazioni delle autorità locali e agli aggiornamenti diffusi dalla Protezione civile regionale. È importante ridurre al minimo gli spostamenti nelle aree interessate dalle allerte e mettere in atto tutti quei comportamenti che possano garantire la sicurezza\".\nUn'elevata criticità per rischio temporali e idrogeologico riguarda dunque la Liguria: è allerta arancione per Bacini Liguri Padani di Levante, Bacini Liguri Marittimi di Centro, Bacini Liguri Padani di Ponente. E in Piemonte: Toce, Val Sesia, Cervo e Chiusella, Pianura settentrionale.\nAllerta gialla riguarda altre zone di Lombardia, Piemonte e Liguria e Trentino Alto Adige, Emilia Romagna, Toscana, Valle d'Aosta, Veneto.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "negative",
  "categories": [
    "Weather",
    "Disaster and Accident"
  ],
  "topics": [
    "Weather->weather phenomena",
    "Weather->weather warning",
    "Disaster and Accident->emergency response",
    "Disaster and Accident->natural disaster"
  ],
  "ai_allow": true,
  "has_canonical": false,
  "breaking": false,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [
      {
        "name": "Valchiavenna",
        "sentiment": "none"
      }
    ],
    "locations": [
      {
        "name": "Prealpi varesine",
        "sentiment": "none"
      },
      {
        "name": "Valtellina",
        "sentiment": "none"
      },
      {
        "name": "Bergamasca",
        "sentiment": "none"
      },
      {
        "name": "Lombardia",
        "sentiment": "none"
      },
      {
        "name": "Varesotto",
        "sentiment": "none"
      },
      {
        "name": "Piemonte",
        "sentiment": "none"
      },
      {
        "name": "Milano",
        "sentiment": "none"
      }
    ],
    "organizations": [
      {
        "name": "Adnkronos",
        "sentiment": "none",
        "tickers": [
          {
            "ticker": null,
            "exchange": null
          }
        ]
      },
      {
        "name": "Protezione civile",
        "sentiment": "none",
        "tickers": [
          {
            "ticker": null,
            "exchange": null
          }
        ]
      }
    ]
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-08-28T08:57:19.115+03:00",
  "updated": "2025-08-28T09:00:23.000+03:00"
}