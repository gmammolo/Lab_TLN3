{
  "thread": {
    "uuid": "9f64a5ad19ad261ad0eb41217d1f4fe0e9219437",
    "url": "https://tg24.sky.it/cronaca/2025/08/28/meteo-allerta-maltempo-oggi",
    "site_full": "tg24.sky.it",
    "site": "sky.it",
    "site_section": "https://tg24.sky.it",
    "site_categories": [
      "under_construction",
      "non_standard_content"
    ],
    "section_title": "News: ultime notizie di oggi e ultima ora | Sky TG24 | Sky TG24",
    "site_title": "News: ultime notizie di oggi e ultima ora | Sky TG24 | Sky TG24",
    "title": "Meteo, allerta rossa maltempo in Lombardia: le regioni a rischio grandine e temporali",
    "title_full": "Meteo, allerta rossa maltempo in Lombardia: le regioni a rischio grandine e temporali",
    "published": "2025-08-28T09:16:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://static.sky.it/editorialimages/640f18ba9f340370e842bcf833c089a4ca20279a/skytg24/it/cronaca/2022/08/18/maltempo-liguria-foto/maltempo_milano_ansa.jpeg?im=Resize,width=565",
    "performance_score": 0,
    "domain_rank": 4629,
    "domain_rank_updated": "2025-06-03T00:00:00.000+03:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "9f64a5ad19ad261ad0eb41217d1f4fe0e9219437",
  "url": "https://tg24.sky.it/cronaca/2025/08/28/meteo-allerta-maltempo-oggi",
  "ord_in_thread": 0,
  "author": "Sky TG24",
  "published": "2025-08-28T09:16:00.000+03:00",
  "title": "Meteo, allerta rossa maltempo in Lombardia: le regioni a rischio grandine e temporali",
  "text": "Nella Regione sono a rischio soprattutto Valchiavenna, laghi e Prealpi varesine, Lario e Prealpi occidentali. È prevista, inoltre, allerta arancione e gialla in altre zone. La situazione nel resto dell'Italia\nMaltempo oggi, giovedì 28 agosto, sull'Italia. Attesi forti temporali, nubifragi. Le regioni maggiormente a rischio sono Lombardia, dove l'allerta è rossa, e il Piemonte dove il bollettino della Protezione civile segnala allerta arancione.\nIn Lombardia sono a rischio soprattutto Valchiavenna, laghi e Prealpi varesine, Lario e Prealpi occidentali. È prevista, inoltre, allerta arancione e gialla in altre zone della regione.\nI temporali si estenderanno anche ai rilievi centrali e orientali e, in modo più irregolare, anche alla pianura e all’Appennino. Possibili precipitazioni molto abbondanti, soprattutto tra Varesotto, Lario, Valtellina e Bergamasca, dove localmente si potranno superare anche i 200 millimetri di pioggia in 24 ore. Dal pomeriggio è atteso un aumento dell’intensità dei temporali per l’ingresso di aria più fresca in quota. Previsti anche forti venti, con raffiche fino a 90 km/h nelle zone prealpine e tra 45 e 65 km/h in pianura e sull’Appennino.\nA Milano il comune ha disposto la chiusura dei parchi e invitato la cittadinanza a non frequentare aree verdi, zone alberate, cantieri, dehors e tende, oltre a prestare particolare attenzione in prossimità di sottopassi e aree a rischio esondazione, in particolare lungo i fiumi Seveso e Lambro. E' inoltre consigliato, riporta la nota, mettere in sicurezza oggetti, vasi e materiali sui balconi o in giardino, che potrebbero essere spostati dal vento o danneggiati dalle intemperie. Massima cautela anche in occasione di eventi all’aperto, per evitare situazioni di rischio. E' stato attivato il Centro operativo comunale della Protezione civile per il monitoraggio e la gestione di eventuali criticità sul territorio.\n\"Rivolgo un appello ai cittadini – ha detto l’assessore regionale alla Protezione civile di Regione Lombardia Romano La Russa – a prestare la massima prudenza nelle aree segnalate, attenendosi alle indicazioni delle autorità locali e agli aggiornamenti diffusi dalla Protezione civile regionale. È importante ridurre al minimo gli spostamenti nelle aree interessate dalle allerte e mettere in atto tutti quei comportamenti che possano garantire la sicurezza\".\nUn'elevata criticità per rischio temporali e idrogeologico riguarda dunque la Liguria: è allerta arancione per Bacini Liguri Padani di Levante, Bacini Liguri Marittimi di Centro, Bacini Liguri Padani di Ponente. E in Piemonte: Toce, Val Sesia, Cervo e Chiusella, Pianura settentrionale.\nAllerta gialla riguarda altre zone di Lombardia, Piemonte e Liguria e Trentino Alto Adige, Emilia Romagna, Toscana, Valle d'Aosta, Veneto.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "negative",
  "categories": [
    "Weather",
    "Environment",
    "Social Issue"
  ],
  "topics": [
    "Weather->weather warning",
    "Environment->climate change",
    "Environment->environmental pollution",
    "Environment->nature",
    "Social Issue->social condition"
  ],
  "ai_allow": true,
  "has_canonical": false,
  "breaking": false,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [
      {
        "name": "Valchiavenna",
        "sentiment": "negative"
      }
    ],
    "locations": [
      {
        "name": "Prealpi varesine",
        "sentiment": "none"
      },
      {
        "name": "Valtellina",
        "sentiment": "none"
      },
      {
        "name": "Bergamasca",
        "sentiment": "none"
      },
      {
        "name": "Lombardia",
        "sentiment": "none"
      },
      {
        "name": "Varesotto",
        "sentiment": "none"
      },
      {
        "name": "Piemonte",
        "sentiment": "none"
      }
    ],
    "organizations": [
      {
        "name": "Nella Regione",
        "sentiment": "negative",
        "tickers": []
      },
      {
        "name": "Protezione civile",
        "sentiment": "none",
        "tickers": [
          {
            "ticker": null,
            "exchange": null
          }
        ]
      }
    ]
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-08-28T10:00:02.350+03:00",
  "updated": "2025-08-28T10:03:19.000+03:00"
}