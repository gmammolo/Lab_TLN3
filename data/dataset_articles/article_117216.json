{
  "thread": {
    "uuid": "ca8c619939e43ffb31a5c26dc5b18a1500a7c58b",
    "url": "https://ziare.com/cod-galben-canicula/37-grade-prognoza-meteo-1961267",
    "site_full": "ziare.com",
    "site": "ziare.com",
    "site_section": "https://www.ziare.com/rss/24h.xml",
    "site_categories": [
      "media",
      "top_news_ro",
      "top_news"
    ],
    "section_title": "Ultimele 24 ore | Ziare.com",
    "site_title": "Ziare, Revista presei, Reviste, Stiri locale - Ziare.com",
    "title": "Alertă de caniculă la final de vară. Județele în care temperaturile urcă la 37 de grade HARTĂ",
    "title_full": "Alertă de caniculă la final de vară. Județele în care temperaturile urcă la 37 de grade HARTĂ",
    "published": "2025-08-28T10:44:01.912+03:00",
    "replies_count": 0,
    "participants_count": 1,
    "site_type": "news",
    "country": "RO",
    "main_image": "https://s2.ziareromania.ro/?mmid=cb57956ada5d84d552",
    "performance_score": 0,
    "domain_rank": 25384,
    "domain_rank_updated": "2025-06-03T00:00:00.000+03:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "ca8c619939e43ffb31a5c26dc5b18a1500a7c58b",
  "url": "https://ziare.com/cod-galben-canicula/37-grade-prognoza-meteo-1961267",
  "ord_in_thread": 0,
  "author": "Ema Petrescu",
  "published": "2025-08-28T10:44:01.912+03:00",
  "title": "Alertă de caniculă la final de vară. Județele în care temperaturile urcă la 37 de grade HARTĂ",
  "text": "Ads Alertă de caniculă la final de vară. Județele în care temperaturile urcă la 37 de grade HARTĂ Autor: Ema Petrescu Joi, 28 August 2025, ora 10:30 1490 citiri Caniculă FOTO Pixabay Administrația Națională de Meteorologie a emis un Cod galben de caniculă pentru trei județe.\nAtenționarea meteo va fi în vigoare vineri, 29 august, între orele 12:00 și 21:00.\nÎn județele Timiș, Arad și Bihor vor fi temperaturi deosebit de ridicate, caniculă și disconfort termic ridicat, iar indicele temperatură-umezeală (ITU) va atinge pe arii restrânse pragul critic de 80 de unități.\nTemperaturile maxime vor fi cuprinse între 34 și 37 de grade.\nFOTO anm.meteoromania.ro\nPrognoza meteo pentru patru săptămâni\nSfârșitul lunii august va fi caracterizat de temperaturi ușor mai coborâte decât cele obișnuite în extremitatea de sud și de est a țării, precum și în centru, însă în luna septembrie se vor înregistra temperaturi peste cele obișnuite în primele trei săptămâni, conform prognozei anunțate marți, 26 august, de meteorologi.\nSăptămâna 25.08.2025 – 01.09.2025\nValorile termice se vor situa în general în jurul celor normale pentru această săptămână, posibil ușor mai coborâte, local, în extremitatea de sud și de est a țării, precum și în centru.\nRegimul pluviometric estimat pentru acest interval va fi deficitar la nivelul întregii țări.\nSăptămâna 01.09.2025 – 08.09.2025\nTemperaturile medii vor fi mai ridicate decât cele normale pentru această perioadă în toate regiunile, dar mai ales în cele sudice.\nAds Cantitățile de precipitații vor fi ușor deficitare în regiunile sud-vestice, iar în rest vor fi în general apropiate de cele normale pentru acest interval.\nSăptămâna 08.09.2025 – 15.09.2025\nTemperatura medie a aerului va avea valori mai ridicate decât cele normale pentru acest interval, la nivelul întregii țări, dar mai ales în regiunile sudice și sud-vestice.\nRegimul pluviometric va fi deficitar în toate regiunile, dar mai ales în jumătatea vestică a teritoriului.\nSăptămâna 15.09.2025 – 22.09.2025\nMediile valorilor termice se vor situa ușor peste cele specifice pentru această săptămână pe întreg teritoriul României, dar mai ales în regiunile sud-vestice.\nCantitățile de precipitații vor fi apropiate de cele normale pentru această perioadă, în cea mai mare parte a țării.",
  "highlightText": "",
  "highlightTitle": "",
  "highlightThreadTitle": "",
  "language": "romanian",
  "sentiment": "negative",
  "categories": [
    "Weather"
  ],
  "topics": [
    "Weather->weather warning"
  ],
  "ai_allow": true,
  "has_canonical": false,
  "breaking": false,
  "webz_reporter": false,
  "external_links": [
    "https://www.messenger.com/channel/Ziare.com",
    "https://news.google.com/publications/CAAqBwgKMOenoQkw8rGWAg?hl=en-US&gl=US&ceid=US%3Aen",
    "https://s2.ziareromania.ro/?mmid=cb57956ada5d84d552",
    "https://s2.ziareromania.ro/",
    "https://messenger.com/channel/Ziare.com",
    "https://www.news.google.com/publications/CAAqBwgKMOenoQkw8rGWAg?hl=en-US&gl=US&ceid=US%3Aen",
    "https://news.google.com/publications/CAAqBwgKMOenoQkw8rGWAg",
    "https://www.s2.ziareromania.ro/?mmid=cb57956ada5d84d552"
  ],
  "external_images": [],
  "internal_images": [],
  "entities": {
    "persons": [],
    "locations": [],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [
      "top_news_ro",
      "top_news"
    ],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-08-28T10:44:01.912+03:00",
  "updated": "2025-08-29T11:00:30.500+03:00"
}