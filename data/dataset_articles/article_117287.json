{
  "thread": {
    "uuid": "5a8233a1e2f3759f87a29a699ad977d6753452a3",
    "url": "https://www.bergamonews.it/2025/08/28/il-maltempo-si-prepara-a-colpire-la-lombardia-previsti-temporali-grandine-e-fino-a-15-cm-di-acqua/827518/",
    "site_full": "www.bergamonews.it",
    "site": "bergamonews.it",
    "site_section": "https://bergamonews.it",
    "site_categories": [
      "media"
    ],
    "section_title": "BergamoNews - Bergamonews notizie in tempo reale da tutta Bergamo e provincia: cronaca, politica, eventi, sport ...",
    "site_title": "BergamoNews - Bergamonews notizie in tempo reale da tutta Bergamo e provincia: cronaca, politica, eventi, sport ...",
    "title": "Il maltempo si prepara a colpire la Lombardia: previsti temporali, grandine e fino a 15 cm di acqua",
    "title_full": "Il maltempo si prepara a colpire la Lombardia: previsti temporali, grandine e fino a 15 cm di acqua",
    "published": "2025-08-28T07:36:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://www.bergamonews.it/photogallery_new/images/2025/07/terzo-giorno-di-temporali-sulla-bergamasca-803492.jpg",
    "performance_score": 0,
    "domain_rank": 67877,
    "domain_rank_updated": "2025-06-03T00:00:00.000+03:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "5a8233a1e2f3759f87a29a699ad977d6753452a3",
  "url": "https://www.bergamonews.it/2025/08/28/il-maltempo-si-prepara-a-colpire-la-lombardia-previsti-temporali-grandine-e-fino-a-15-cm-di-acqua/827518/",
  "ord_in_thread": 0,
  "author": "Redazione Bergamonews",
  "published": "2025-08-28T07:36:00.000+03:00",
  "title": "Il maltempo si prepara a colpire la Lombardia: previsti temporali, grandine e fino a 15 cm di acqua",
  "text": "Correnti calde e umide meridionali convogliano masse d’aria cariche di energia sull’Italia settentrionale, favorendo marcata instabilità atmosferica per un paio di giorni. Le previsioni di Francesco Sudati del Centro Meteo Lombardo.\nGiovedì 28 agosto 2025\nTempo Previsto: Giornata con prevalenza di maltempo su gran parte della regione, specialmente su Alpi, Prealpi, Oltrepò, zone pedemontane e pianure centro-occidentali con rovesci, anche temporaleschi e localmente caratterizzati da accumuli elevati (anche oltre i 150 mm in 24 ore a ridosso dei rilievi di seguito specificati). Elevata probabilità per un impulso temporalesco violento (anche con grandine di 3/4 cm e localmente con tornado EF1/2) nel pomeriggio, che attraverserà la pianura velocemente da ovest verso est. Tendenza a precipitazioni meno abbondanti su medio-alto fondovalle valtellinese, livignasco, alta Valle Camonica e settore di pianura vicino al corso del fiume Po. Maggiori accumuli sul settore nord-occidentale e Alpi Orobie.\nTemperature: Minime stazionarie e comprese tra 18 e 21 °C; massime in marcato calo, specialmente ad ovest, con valori inferiori ai 25 °C, ma leggermente più elevate nel settore est.\nVenti: Forti sud-occidentali in quota, moderati orientali in pianura, con temporanei rinforzi (localmente e temporaneamente fino al grado di burrasca forte) nel pomeriggio.\nVenerdì 29 agosto 2025\nTempo Previsto: Giornata caratterizzata da tempo instabile ovunque (cieli chiusi e acquazzoni alternati a brevi schiarite), con rovesci e temporali più probabili nel corso del pomeriggio e sulle zone montuose o pedemontane a ridosso delle Prealpi.\nTemperature: Minime in lieve calo e comprese tra 16 e 19 °C; massime stazionarie e comprese tra i 23 e 25 °C.\nVenti: Moderati sud-occidentali in quota, deboli variabili in pianura.\nSabato 30 agosto 2025\nTempo Previsto: Rapido miglioramento fin dal mattino sul settore occidentale della regione, ma insistenza di nubi e fenomeni su quello orientale. Tra la tarda mattinata ed il primo pomeriggio le schiarite guadagneranno tutte le area e si avrà prevalenza di tempo soleggiato.\nTemperature: Minime in ulteriore lieve calo e massime in lieve aumento, specialmente ad ovest.\nVenti: Occidentali, deboli in pianura e moderati in alta montagna.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "negative",
  "categories": [
    "Weather",
    "Environment",
    "Social Issue"
  ],
  "topics": [
    "Weather->weather phenomena",
    "Weather->weather warning",
    "Environment->natural resources",
    "Environment->climate change",
    "Social Issue->social condition",
    "Social Issue->mankind"
  ],
  "ai_allow": true,
  "has_canonical": false,
  "breaking": false,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [
      {
        "name": "Francesco Sudati",
        "sentiment": "none"
      }
    ],
    "locations": [
      {
        "name": "fondovalle valtellinese",
        "sentiment": "none"
      },
      {
        "name": "Valle Camonica",
        "sentiment": "none"
      },
      {
        "name": "Alpi Orobie",
        "sentiment": "none"
      },
      {
        "name": "Oltrepò",
        "sentiment": "none"
      }
    ],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-08-28T07:59:58.940+03:00",
  "updated": "2025-08-28T08:07:08.000+03:00"
}