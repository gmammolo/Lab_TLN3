{
  "thread": {
    "uuid": "73659e4a3181cad5c960d71bd7b78d03919a76ce",
    "url": "https://www.ecodibergamo.it/stories/premium/bergamo-citta/bergamo-oggi-forte-ondata-maltempo-a-rovetta-caduto-albero-o_3272906_11/",
    "site_full": "www.ecodibergamo.it",
    "site": "ecodibergamo.it",
    "site_section": "https://www.ecodibergamo.it",
    "site_categories": [
      "media",
      "top_news_it",
      "top_news"
    ],
    "section_title": "\n    L'Eco di Bergamo - Notizie di Bergamo e provincia",
    "site_title": "L'Eco di Bergamo - Notizie di Bergamo e provincia",
    "title": "Bergamo, oggi forte ondata di maltempo: «Fate attenzione»",
    "title_full": "Bergamo, oggi forte ondata di maltempo: «Fate attenzione»",
    "published": "2025-08-28T07:00:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://storage.ecodibergamo.it/media/photologue/2025/8/28/photos/cache/bergamo-oggi-forte-ondata-di-maltempo-a-rovetta-caduto-un-albero_54494082-83e3-11f0-b40e-3446cd30f115_1920_1080_v3_large_16_9.webp",
    "performance_score": 3,
    "domain_rank": 26001,
    "domain_rank_updated": "2025-06-03T00:00:00.000+03:00",
    "licensing_agency": [],
    "social": {
      "facebook": {
        "likes": 37,
        "comments": 1,
        "shares": 1
      },
      "vk": {
        "shares": 0
      }
    }
  },
  "uuid": "73659e4a3181cad5c960d71bd7b78d03919a76ce",
  "url": "https://www.ecodibergamo.it/stories/premium/bergamo-citta/bergamo-oggi-forte-ondata-maltempo-a-rovetta-caduto-albero-o_3272906_11/",
  "ord_in_thread": 0,
  "author": "Redazione Web",
  "published": "2025-08-28T07:00:00.000+03:00",
  "title": "Bergamo, oggi forte ondata di maltempo: «Fate attenzione»",
  "text": "Allerta gialla. È quella indicata per la giornata di oggi, giovedì 28 agosto, a Bergamo per temporali, rischio idrogeologico e idraulico, come stabilito dal Centro funzionale di monitoraggio dei rischi naturali della Regione Lombardia.\nUn albero caduto a Rovetta Nella mattinata di giovedì 28 agosto dai vigili del fuoco nessuna segnalazione di intervento: alle 9.30 tutto tranquillo in città e provincia nonostante la pioggia. Individuato solo un albero caduto sulla strada da Rovetta a Cerete che non ha fortunatamente causato feriti ed è stato rimosso.\nAttenzione alta Dal Comune spiegano che «la Protezione civile e la Polizia locale sono operative per il monitoraggio continuo del territorio»: durante l’allerta meteo, Palafrizzoni «invita la cittadinanza a porre particolare attenzione alle aree in prossimità di sottopassi, argini e ponti, strade con forte pendenza e, in generale, alle zone più basse rispetto al territorio circostante». Tra le raccomandazioni, «si ricorda di non sostare sotto e nelle vicinanze degli alberi e nei pressi di impalcature dei cantieri, dehors e tende; è importante inoltre provvedere alla messa in sicurezza di oggetti e vasi sui balconi e di tutti i manufatti che potrebbero essere spostati dalle intemperie».\nLa perturbazione che colpirà il nord Italia «Le precipitazioni coinvolgeranno tutta la provincia, indistintamente dalla pianura alle zone montuose, e si concentrerà soprattutto nelle ore centrali della giornata»\nIn arrivo aggiornamenti Sul sito del Comune e sui suoi canali social saranno diffusi eventuali aggiornamenti. Sin dalla mattinata del 28 agosto, peraltro, il Centro funzionale regionale «analizzerà i nuovi scenari previsionali a disposizione e rivaluterà i codici colore di allerta validi dalla seconda parte della giornata e per domani (29 agosto)». Da Romano La Russa, assessore regionale alla Protezione civile, giunge l’«appello ai cittadini a prestare la massima prudenza nelle aree segnalate, attenendosi alle indicazioni delle autorità locali e agli aggiornamenti diffusi dalla Protezione civile».\n«Pioggia in arrivo» D’altronde, le previsioni annunciano un paio di giorni carichi di pioggia: «È in arrivo un peggioramento abbastanza intenso – conferma Andrea Colombo, meteorologo di 3bmeteo.com –, distribuito su due giorni». La «giornata clou» sarà quella di oggi, «per intensità e durata dei fenomeni – spiega il meteorologo –: le precipitazioni coinvolgeranno tutta la provincia, indistintamente dalla pianura alle zone montuose, e si concentrerà soprattutto nelle ore centrali della giornata con temporali anche forti, localmente violenti». Per domani, invece, si stima «una instabilità alternata a delle pause con “occhiate” di sole», aggiunge Colombo, mentre «un miglioramento più deciso è atteso tra sabato e domenica». Sarà però una pausa fugace, visto che «tra il 1° e il 2 settembre è attesa una nuova perturbazione – prosegue l’esperto –. Sono perturbazioni che danno una spallata alla stagione estiva, perché saranno accompagnate anche da cali termici». In questi giorni «difficilmente si supereranno i 24 gradi». L’estate sta finendo? «Dopo il peggioramento del 1° e del 2 settembre si apre il ventaglio delle opzioni – ragiona Colombo –: in linea generale settembre può tranquillamente ospitare anticicloni con temperature di 33-34 gradi, lo abbiamo visto in anni recenti».\n© RIPRODUZIONE RISERVATA",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "negative",
  "categories": [
    "Weather",
    "Disaster and Accident"
  ],
  "topics": [
    "Weather->weather warning",
    "Disaster and Accident->natural disaster",
    "Disaster and Accident->emergency response"
  ],
  "ai_allow": true,
  "has_canonical": false,
  "breaking": null,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [],
    "locations": [
      {
        "name": "Bergamo",
        "sentiment": "none"
      },
      {
        "name": "Cerete",
        "sentiment": "none"
      }
    ],
    "organizations": [
      {
        "name": "Regione Lombardia",
        "sentiment": "none",
        "tickers": [
          {
            "ticker": null,
            "exchange": null
          }
        ]
      },
      {
        "name": "Protezione civile",
        "sentiment": "none",
        "tickers": [
          {
            "ticker": null,
            "exchange": null
          }
        ]
      },
      {
        "name": "Polizia locale",
        "sentiment": "none",
        "tickers": [
          {
            "ticker": null,
            "exchange": null
          }
        ]
      }
    ]
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [
      "top_news_it",
      "top_news"
    ],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-08-28T11:05:11.368+03:00",
  "updated": "2025-08-29T12:07:10.000+03:00"
}