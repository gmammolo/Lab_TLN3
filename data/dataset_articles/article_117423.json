{
  "thread": {
    "uuid": "f870377fd35804294dc05fe2283c9c745003abec",
    "url": "https://www.bresciaoggi.it/territorio-bresciano/brescia/forti-temporali-in-arrivo-tra-giovedi-e-venerdi-fine-settimana-salvo-ma-lunedi-peggiora-di-nuovo-1.12773920",
    "site_full": "www.bresciaoggi.it",
    "site": "bresciaoggi.it",
    "site_section": "http://www2.bresciaoggi.it",
    "site_categories": [
      "media",
      "world_soccer",
      "sports"
    ],
    "section_title": " News e Notizie di Brescia | Bresciaoggi",
    "site_title": "News e Notizie di Brescia | Bresciaoggi",
    "title": "Forti temporali in arrivo tra giovedì e venerdì. Fine settimana salvo ma lunedì peggiora di nuovo | Bresciaoggi",
    "title_full": "Forti temporali in arrivo tra giovedì e venerdì. Fine settimana salvo ma lunedì peggiora di nuovo | Bresciaoggi",
    "published": "2025-08-28T11:39:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://gfx.bresciaoggi.it/image/contentid/policy:1.12773921:1756370243/image.jpg?f=16x9&amp;h=450&amp;w=800&amp;$p$f$h$w=7061f55",
    "performance_score": 0,
    "domain_rank": 85432,
    "domain_rank_updated": "2025-06-03T00:00:00.000+03:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "f870377fd35804294dc05fe2283c9c745003abec",
  "url": "https://www.bresciaoggi.it/territorio-bresciano/brescia/forti-temporali-in-arrivo-tra-giovedi-e-venerdi-fine-settimana-salvo-ma-lunedi-peggiora-di-nuovo-1.12773920",
  "ord_in_thread": 0,
  "author": "Società Editrice Athesis S.p.A.",
  "published": "2025-08-28T11:39:00.000+03:00",
  "title": "Forti temporali in arrivo tra giovedì e venerdì. Fine settimana salvo ma lunedì peggiora di nuovo | Bresciaoggi",
  "text": "Due intense perturbazioni stanno per interessare l’Italia centro-settentrionale con il loro carico di temporali e nubifragi, particolarmente attivi a nord del Po. La prima entrerà in gioco già giovedì mattina, colpendo pesantemente la Lombardia occidentale (regione dei grandi laghi) per transitare poi in Veneto nel pomeriggio. A scatenare l’attività temporalesca sarà un fronte freddo collegato ad un ciclone atlantico, ciò che resta dell’uragano Erin ormai declassato a tempesta extratropicale ma ancora molto attivo.\nGià mercoledì sul bresciano è aumentata notevolmente l’instabilità (temporali nella Bassa), anticipo di un peggioramento che potrebbe totalizzare fra 30 e 40 millimetri di pioggia entro venerdì mattina, praticamente la metà dell’intera quantità media di agosto. Lo scontro fra le correnti caldo umide mediterranee e quelle più fredde darà vita ad una catena temporalesca attiva fra il tardo pomeriggio e la prossima notte.\nRischio nubifragi in serata e nella notte\nSulla nostra provincia i temporali più intensi arriveranno nel tardo pomeriggio se non in serata e saranno attivi anche nella prossima notte. Provocheranno attività elettrica intensa e piogge torrenziali, non solo sulla parte pedemontana della provincia, destinata ad essere in ogni caso la più colpita. Seguirà un venerdì molto variabile, con schiarite anche ampie in mattinata ma con un pomeriggio nuvoloso; possibili nuovi rovesci temporaleschi, specie a ridosso dei rilievi. Le temperature diurne saranno contenute entro i 25-26 gradi.\nFine settimana più soleggiato e mite. Ma lunedì peggiora di nuovo\nDurante il fine settimana il tempo sarà migliore, sebbene in via temporanea. Gli ultimi giorni di agosto vedranno tempo variabile sabato, con alternanza di sole e nubi e temperature in leggera ripresa, attorno ai 27-28 gradi. Andrà ancora meglio domenica, nella cornice di una giornata abbastanza soleggiata e più calda, ovvero con temperature sui 28-29 gradi. Il tempo non darà tuttavia alcuna garanzia di stabilità. Un nuovo impulso perturbato interverrà infatti lunedì con piogge intense a carattere temporalesco concentrate soprattutto nel pomeriggio sera.\nVerso un settembre molto instabile e a tratti perturbato\nPer i modelli previsionali, settembre non ha alcuna intenzione di mettere ordine in un finale d’estate che sembra volere ricalcare quello dell’anno scorso, quando il mese partì con temperature eccezionali (più di 35 gradi il primo giorno del mese in città) per divenire subito molto instabile, spesso perturbato e con una piovosità record, superiore ai 200 millimetri, più del triplo della media.\nAnche il settembre di quest’anno si presenta movimentato. I flussi freddi settentrionali che scorrono sull’Europa del nord scenderanno sempre più di latitudine scontrandosi con l’aria caldo-umida presente sui mari che circondano l’Italia. Molto probabile quindi lo sviluppo di eventi perturbati anche pericolosi. Non a caso, entro la prima decine di settembre i modelli meteo mostrano sommatorie di pioggia accumulata di un certo rilievo, anche superiori ai 100 millimetri a nord del Po con rischio di fenomeni molto concentrati, capaci di causare eventi di una certa gravità.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "negative",
  "categories": [
    "Weather"
  ],
  "topics": [
    "Weather->weather phenomena",
    "Weather->weather forecast"
  ],
  "ai_allow": true,
  "has_canonical": false,
  "breaking": false,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [],
    "locations": [
      {
        "name": "Lombardia occidentale",
        "sentiment": "none"
      },
      {
        "name": "Veneto",
        "sentiment": "none"
      },
      {
        "name": "Po",
        "sentiment": "none"
      }
    ],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-08-28T11:41:40.136+03:00",
  "updated": "2025-08-28T11:45:10.000+03:00"
}