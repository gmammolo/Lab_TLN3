{
  "thread": {
    "uuid": "d49ba4c69821fcf15fb6d87052934798d794217c",
    "url": "https://www.romaniatv.net/dom-de-caldura-peste-romania-revine-canicula-in-toata-tara-judetele-vizate-de-avertizare-cod-galben_9105385.html",
    "site_full": "www.romaniatv.net",
    "site": "romaniatv.net",
    "site_section": "https://www.romaniatv.net",
    "site_categories": [
      "media"
    ],
    "section_title": "Romania TV - Noi dăm știrea exactă!",
    "site_title": "Romania TV - Noi dăm știrea exactă!",
    "title": "Dom de căldură peste România. Revine canicula în toată țara. Județele vizate de avertizare cod galben",
    "title_full": "Dom de căldură peste România. Revine canicula în toată țara. Județele vizate de avertizare cod galben",
    "published": "2025-08-28T09:50:00.000+03:00",
    "replies_count": 0,
    "participants_count": 1,
    "site_type": "news",
    "country": "RO",
    "main_image": "",
    "performance_score": 0,
    "domain_rank": 58203,
    "domain_rank_updated": "2025-06-03T00:00:00.000+03:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "d49ba4c69821fcf15fb6d87052934798d794217c",
  "url": "https://www.romaniatv.net/dom-de-caldura-peste-romania-revine-canicula-in-toata-tara-judetele-vizate-de-avertizare-cod-galben_9105385.html",
  "ord_in_thread": 0,
  "author": "Alina Andrei",
  "published": "2025-08-28T09:50:00.000+03:00",
  "title": "Dom de căldură peste România. Revine canicula în toată țara. Județele vizate de avertizare cod galben",
  "text": "Meteorologii ANM anunță un nou episod de căldură sufocantă, canicula revine în România. După temperaturile scăzute, chiar sub pragul de îngheț, cu brumă și ninsori slabe la munte, iată că vremea se încălzește din nou. Termometrele vor indica până la 40 de grade la final de august.\nCitește și: Prognoza meteo. Canicula mai dă o tură prin România, dar Romica Jurca anunţă şi episoade de furtuni violente\nANM a emis ATENȚIONARE METEO COD GALBEN pentru intervalul 29 august, interval orar 12 – 21 de temperaturi deosebit de ridicate, caniculă și disconfort termic ridicat pentru județele Timiș, Arad și Bihor.\nCitește și: EXCLUSIV Vara refuză să plece din România. Inversiune termică record, de la -2 la 40 de grade! Florinela Georgescu (ANM): „Veștile pentru zilele următoare sunt din ce în ce mai bune”\n”Vineri (29 august) în județele Timiș, Arad și Bihor vor fi temperaturi deosebit de ridicate, caniculă și disconfort termic ridicat, iar indicele temperatură-umezeală (ITU) va atinge pe arii restrânse pragul critic de 80 de unități. Temperaturile maxime vor fi cuprinse între 34 și 37 de grade”, anunță ANM.\nANM-Diverse-Avertizare-Generala-250828092607 Vineri, temperaturile vor continua să crească ușor, astfel că vremea se va menține călduroasă după-amiaza în cea mai mare parte a țării, iar în Banat și Crișana local va fi caniculă și disconfort termic ridicat. Ziua, cerul va fi mai mult senin, iar în a doua parte a nopții în vestul și nord-vestul țării vor fi înnorări și izolat vor fi posibile averse și descărcări electrice. Vântul va sufla slab și moderat, cu intensificări în Banat (rafale în general de 50…60 km/h) și local, cu viteze mai mici, în sudul Crișanei și în Moldova, precum și pe crestele montane. Temperaturile maxime se vor încadra între 26 și 37 de grade, iar cele minime vor fi cuprinse între 3 grade în depresiunile din estul Transilvaniei și 22…23 de grade în Dealurile de Vest. În a doua parte a nopții, pe arii restrânse, se va forma ceață.\nCanicula se extinde în weekend, duminică se strică vremea Sâmbătă, în regiunile vestice, vremea va deveni în general instabilă, iar valorile termice vor fi în scădere față de ziua anterioară; astfel, în Banat, Crișana și zona Carpaților Occidentali, vor fi înnorări temporar accentuate și averse ce vor avea și caracter torențial, însoțite de descărcări electrice. În restul teritoriului, valorile termice vor continua să crească ușor, astfel că vremea va fi călduroasă, izolat caniculară în sudul Olteniei și al Munteniei; ziua cerul va fi variabil la senin, iar noaptea manifestări de instabilitate atmosferică vor fi și în Oltenia, Maramureș, cea mai mare parte a Transilvaniei și în vestul Munteniei. Izolat vor fi cantități de apă mai însemnate și condiții de grindină. Vântul va sufla slab și moderat, cu intensificări locale în Moldova și la munte, dar de scurtă durată pe alocuri și asociat averselor. Temperaturile maxime se vor încadra între 26 și 35 de grade, iar cele minime vor fi cuprinse între 11 și 21 de grade, mai scăzute în depresiunile Carpaților Orientali. În a doua parte a nopții, izolat se va forma ceață.\nDuminică, canicula se retrage şi vremea va fi în general instabilă, iar valorile termice vor scădea în cea mai mare parte a țării. Vor fi înnorări temporar accentuate, averse ce vor avea și caracter torențial și descărcări electrice, ziua cu probabilitate mai mare în zonele montane, în regiunile vestice, sud-vestice și centrale, iar noaptea mai ales în centru, est și sud-est. Izolat vor fi cantități de apă mai însemnate și condiții de grindină. Vântul va sufla slab și moderat, cu intensificări de scurtă durată pe alocuri asociate averselor. Temperaturile maxime se vor încadra între 22 și 33 de grade, iar cele minime vor fi cuprinse între 10 și 20 de grade. În a doua parte a nopții, izolat se va forma ceață în depresiuni.",
  "highlightText": "",
  "highlightTitle": "",
  "highlightThreadTitle": "",
  "language": "romanian",
  "sentiment": "negative",
  "categories": [
    "Weather",
    "Disaster and Accident",
    "Social Issue"
  ],
  "topics": [
    "Weather->weather warning",
    "Weather->weather phenomena",
    "Disaster and Accident->natural disaster",
    "Social Issue->demographics",
    "Social Issue->social condition",
    "Social Issue->population and census"
  ],
  "ai_allow": true,
  "has_canonical": false,
  "breaking": null,
  "webz_reporter": false,
  "external_links": [
    "https://www.meteoromania.ro/",
    "https://meteoromania.ro/",
    "https://www.meteoromania.ro"
  ],
  "external_images": [],
  "internal_images": [],
  "entities": {
    "persons": [],
    "locations": [],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-08-28T11:42:37.959+03:00",
  "updated": "2025-08-28T11:47:42.000+03:00"
}