{
  "thread": {
    "uuid": "ce962e95a097256c222de9e7a51c8f678aeb41ea",
    "url": "https://www.ilgiorno.it/cronaca/diretta-maltempo-temporali-grandine-ececy2ql",
    "site_full": "www.ilgiorno.it",
    "site": "ilgiorno.it",
    "site_section": "https://www.ilgiorno.it/rss",
    "site_categories": [
      "media",
      "top_news_it",
      "top_news"
    ],
    "section_title": "Tutte le notizie di  oggi - Giorno",
    "site_title": "Il Giorno | Tutte le ultime notizie in tempo reale dalla Lombardia",
    "title": "Maltempo, l'ex uragano Erin irrompe anche a Milano e in Lombardia: temporali e grandine.  È allerta rossa",
    "title_full": "Maltempo, l'ex uragano Erin irrompe anche a Milano e in Lombardia: temporali e grandine.  È allerta rossa",
    "published": "2025-08-28T11:45:00.000+03:00",
    "replies_count": 0,
    "participants_count": 0,
    "site_type": "news",
    "country": "IT",
    "main_image": "https://www.ilgiorno.it/image-service/view/acePublic/alias/contentid/ODkyM2Y5ZTktNjUwMS00/0/maltempo-strada-allagate-nel-luinese-foto-facebook-marco-fazio-e-un-albero-sradicato-dal-vento.jpeg?f=1.91:1&amp;w=1200",
    "performance_score": 0,
    "domain_rank": 20157,
    "domain_rank_updated": "2025-06-03T00:00:00.000+03:00",
    "licensing_agency": [],
    "social": {
      "facebook": {
        "likes": 1,
        "comments": 0,
        "shares": 28
      },
      "vk": {
        "shares": 0
      }
    }
  },
  "uuid": "ce962e95a097256c222de9e7a51c8f678aeb41ea",
  "url": "https://www.ilgiorno.it/cronaca/diretta-maltempo-temporali-grandine-ececy2ql",
  "ord_in_thread": 0,
  "author": null,
  "published": "2025-08-28T11:45:00.000+03:00",
  "title": "Maltempo, l'ex uragano Erin irrompe anche a Milano e in Lombardia: temporali e grandine.  È allerta rossa",
  "text": "Milano, 28 agosto 2025 – Il maltempo era stato annunciato e, puntuale, è arrivato. Questa mattina, il risveglio di milanesi e lombardi è stato più autunnale che estivo: cielo grigio, nuvole e pioggia. Fortunatamente le temperature non si sono abbassate in modo drastico e si aggirano intorno ai 20-22 gradi. La situazione resterà invariata per tutta la giornata (e anche una parte di venerdì) con possibile peggioramento tra forti temporali e possibili grandinate.\nLa Protezione civile della Regione ha infatti emesso un’allerta rossa per rischio idrogeologico su Laghi e Prealpi Varesine, nelle aree di Valchiavenna, Lario e Prealpi Occidentali. Non solo. È prevista un’allerta arancione e gialla in altre zone della regione.\nLa causa del maltempo è associata ad una profonda depressione, originata dall'unione tra l'ex-ciclone tropicale Erin e la bassa pressione d'Islanda , che si estende verso sud e convoglia intense correnti di aria umida da sud-ovest sulla nostra regione, causando un marcato peggioramento del tempo.\n08:53 Legnano, chiusi tre parchi A causa dell' allerta meteo arancione sulla zona di Legnano e del Milanese , è stata attivata l’unità di crisi per il monitoraggio della situazione e sono state chiuse tre aree verdi, il Parco Castello e i giardini Pattani e di piazza Trento e Trieste. L’amministrazione comunale raccomanda di evitare di sostare all’aperto e, soprattutto, nelle zone alberate.\n08:47 Varese, allagamenti e alberi caduti nel Luinese Nel Varesotto, sono diversi gli interventi che in queste ore stanno impegnando i vigili del fuoco a causa delle piogge intense della notte. La zona più colpita è quella del Luinen usa di un albero che è caduto sulla carreggiata.\nSP 69 allagata in territorio di Brezzo di Bedero, sono sul posto i vigili del fuoco (Foto Facebook Marco Fazio) e albero caduto sulla strada da Cuasso al Piano a Porto Ceresio (Foto facebook Maddalena Columbano) 08:29 Precipitazioni previste e vento Complessivamente sono previste precipitazioni areali tra 100 e 150mm/24 su Laghi e Prealpi Varesine e porzioni occidentali delle aree di Valchiavenna, Lario e Prealpi Occidentali ; tra 70 e 120 mm/24h sulle aree di Media-Bassa Valtellina e Orobie bergamasche ; tra 50 e 100mm/24 sui settori di Valcamonica ed Alta Valtellina; tra 40 e 70 mm/24h sulle aree del Nodo idraulico di Milano e Prealpi Orientali. Saranno possibili picchi locali oltre 200mm/24h sui settori Alpini e Prealpini centro orientali. Inoltre, l’intensificazione dell ’attività eolica prevista potrebbe causare raffiche tra i 45 ed i 65 km/h sui settori di Pianura ed Appennino e tra i 65 e 90km/h sulle aree Prealpine contrassegnate da codice giallo per vento forte.\n08:23 Granelli: \"Importante il lavoro preventivo\" \" Dalla mezzanotte siamo in allerta meteo. Arancione per rischio idrogeologico e cioè le quantità di acqua che cadranno e che giungeranno su Milano da nord, dai territori della Brianza e del Comasco e Lecchese, dove c’è allerta rossa e sono previste piogge molto forti e intense con quantità di acqua molto importanti da stanotte e domani che gonfieranno Seveso e Lambro. Gialla per rischio idraulico e temporali e quindi all’acqua delle ondate di piena da nord si aggiungeranno temporali e piogge sulla città, forse meno significativi di quelli a nord, ma che sommandosi aumenteranno i rischi\", ha scritto sul suo profilo Facebook l'assessore comunale alla Sicurezza e Potezione Civile Marco Granelli.\nE ha spiegato: \"Per affrontare questi eventi è importante il lavoro preventivo : sono le opere idrauliche come la vasca di laminazione del Seveso, come i lavori di potenziamento delle vasche e delle pompe dei sottopassi, ma anche le procedure di intervento come le paratie mobili che predisponiamo per Ponte Lambro a tutela del quartiere. Fondamentale è anche il lavoro di informazione ai cittadini, perché nessuno sia colto di sorpresa e si prepari, è la comunicazione che facciamo, ma anche gli avvisi che Protezione civile oggi pomeriggio ha messo nei quartieri a rischio. Fondamentale è il lavoro di prevenzione che le squadre di AMSA e MM hanno fatto, nei sottopassi, nelle caditoie delle zone a rischio per prevenire gli allagamenti e fare in modo che i sistemi di raccolta d’acqua funzionino al meglio. Grazie al lavoro delle donne e uomini della Protezione civile, di MM, di AMSA, di Polizia Locale, ma anche quello dei settori comunali del verde, delle scuole, del commercio, degli eventi, della cultura, dello sport, del sociale, della casa, delle strade, dei cimiteri, della comunicazione, i Municipi, tutti impegnati nell’informare e preparare. Così una città diventa resiliente\".\nIl post facebook dell'assessore Marco Granelli 08:18 Milano, parchi chiusi. Monitorati Seveso e Lambro Il comune di Milano ha disposto la chiusura dei parchi e invita la cittadinanza a non frequentare aree verdi, zone alberate, cantieri, dehors e tende, oltre a prestare particolare attenzione in prossimità di sottopassi e aree a rischio esondazione, in particolare lungo i fiumi Seveso e Lambro. Inoltre è consigliato, riporta la nota, mettere in sicurezza oggetti, vasi e materiali sui balconi o in giardino , che potrebbero essere spostati dal vento o danneggiati dalle intemperie. Massima cautela anche in occasione di eventi all'aperto, per evitare situazioni di rischio. Attivato il Centro operativo comunale della Protezione civile per il monitoraggio e la gestione di eventuali criticità sul territorio. Monitorati i livelli di Seveso e Lambro.\n08:12 Allerta meteo rossa e arancione La Protezione civile della Regione Lombardia ha emesso un'allerta rossa per rischio idrogeologico , a partire dalla mezzanotte di giovedì 28 agosto, su Laghi e Prealpi Varesine, nelle aree di Valchiavenna, Lario e Prealpi Occidentali. È prevista anche un'allerta arancione e gialla in altre zone della regione. \"Rivolgo un appello ai cittadini - ha detto l'assessore regionale alla Protezione civile di Regione Lombardia Romano La Russa - a prestare la massima prudenza nelle aree segnalate , attenendosi alle indicazioni delle autorità locali e agli aggiornamenti diffusi dalla Protezione civile regionale. È importante ridurre al minimo gli spostamenti n elle aree interessate dalle allerte e mettere in atto tutti quei comportamenti che possano garantire la sicurezza\".\nAllerta rossa e arancione in Lombardia (Profilo X protezione Civile)",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "negative",
  "categories": [
    "Weather",
    "Environment",
    "Social Issue"
  ],
  "topics": [
    "Weather->weather warning",
    "Weather->weather phenomena",
    "Environment->environmental pollution",
    "Environment->natural resources",
    "Environment->climate change",
    "Social Issue->social condition",
    "Social Issue->demographics",
    "Social Issue->social problem"
  ],
  "ai_allow": true,
  "has_canonical": false,
  "breaking": true,
  "webz_reporter": false,
  "external_links": [
    "https://www.allertalom.regione.lombardia.it/mappa?cdTipologiaGis=9&cdTipologiaGestcom=1&cdScenario=8&nomeRischio=Idro-Meteo+%3Cbr%3E+IDROGEOLOGICO&cdAvviso=null&fbclid=PAZXh0bgNhZW0CMTEAAacIK_KyOS1iSi7VJcPTwG4aI2oKSS_j7UrcWnwzuqf-MhzULnHLq_3kckkcGw_aem_BJgEkNtHJsWru5KxkNQEZQ",
    "https://www.allertalom.regione.lombardia.it/mappa",
    "https://allertalom.regione.lombardia.it/mappa?cdTipologiaGis=9&cdTipologiaGestcom=1&cdScenario=8&nomeRischio=Idro-Meteo+%3Cbr%3E+IDROGEOLOGICO&cdAvviso=null&fbclid=PAZXh0bgNhZW0CMTEAAacIK_KyOS1iSi7VJcPTwG4aI2oKSS_j7UrcWnwzuqf-MhzULnHLq_3kckkcGw_aem_BJgEkNtHJsWru5KxkNQEZQ"
  ],
  "external_images": [],
  "internal_images": [],
  "entities": {
    "persons": [
      {
        "name": "Erin",
        "sentiment": "none"
      }
    ],
    "locations": [
      {
        "name": "Milano",
        "sentiment": "none"
      },
      {
        "name": "Prealpi Varesine",
        "sentiment": "none"
      },
      {
        "name": "Islanda",
        "sentiment": "none"
      }
    ],
    "organizations": [
      {
        "name": "Protezione civile",
        "sentiment": "none",
        "tickers": [
          {
            "ticker": null,
            "exchange": null
          }
        ]
      },
      {
        "name": "Regione",
        "sentiment": "none",
        "tickers": [
          {
            "ticker": null,
            "exchange": null
          }
        ]
      }
    ]
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [
      "top_news_it",
      "top_news"
    ],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-08-28T12:05:13.510+03:00",
  "updated": "2025-08-29T13:09:45.000+03:00"
}