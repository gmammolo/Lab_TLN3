{
  "thread": {
    "uuid": "706f74cd22e3ec1d5bb9bfa9862afd12565b7e7d",
    "url": "https://www.3bmeteo.com/giornale-meteo/meteo--venerd-igrave--ancora-maltempo-con-piogge--temporali-e-nubifragi--ecco-dove-colpiranno-747180",
    "site_full": "www.3bmeteo.com",
    "site": "3bmeteo.com",
    "site_section": "https://3bmeteo.com/giornale",
    "site_categories": [
      "media"
    ],
    "section_title": "MeteoGiornale - Notizie Meteo in tempo reale &#9655; 3B Meteo",
    "site_title": "3BMETEO.com &#9655; Meteo e Previsioni del tempo in Italia",
    "title": "Meteo. Venerdì ancora maltempo con piogge, temporali e nubifragi. Ecco dove colpiranno",
    "title_full": "Meteo. Venerdì ancora maltempo con piogge, temporali e nubifragi. Ecco dove colpiranno",
    "published": "2025-08-28T12:06:47.238+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://image.3bmeteo.com/images/newarticles/w_1280/meteo-venerd-3bmeteo-162355.jpg",
    "performance_score": 0,
    "domain_rank": 31634,
    "domain_rank_updated": "2025-06-03T00:00:00.000+03:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "706f74cd22e3ec1d5bb9bfa9862afd12565b7e7d",
  "url": "https://www.3bmeteo.com/giornale-meteo/meteo--venerd-igrave--ancora-maltempo-con-piogge--temporali-e-nubifragi--ecco-dove-colpiranno-747180",
  "ord_in_thread": 0,
  "author": "@3BMeteo",
  "published": "2025-08-28T12:06:47.238+03:00",
  "title": "Meteo. Venerdì ancora maltempo con piogge, temporali e nubifragi. Ecco dove colpiranno",
  "text": "Meteo. Venerdì ancora maltempo con piogge, temporali e nubifragi. Ecco dove colpiranno\nIntensi fenomeni in estensione alle regioni centrali e a parte del Sud.\n1 minuto, 32 secondi\nSITUAZIONE. La perturbazione che ha raggiunto il Nord Italia e che darà luogo ad episodi di forte maltempo, si estenderà nel corso di venerdì alle regioni centrali e a parte del Sud. I settori più coinvolti saranno quelli tirrenici delle regioni centrali e quelli appenninici, ma ad intermittenza qualche fenomeno sconfinerà fino alla costa centrale adriatica. Nel corso della giornata alcune piogge si estenderanno fino a parte del Sud Italia. L'afflusso di correnti più fresche di origine atlantica determinerà inoltre un brusco calo delle temperature sulle regioni centrali. Vediamo nel dettaglio il tempo previsto per venerdì:\nMETEO VENERDI'. Al Nord schiarite al Nordovest e in tendenza anche in Emilia, inizialmente instabile su Lombardia e Nordest con piogge e rovesci soprattutto in prossimità delle zone alpine; in giornata instabilità in aumento su Alpi e Triveneto con piogge e temporali anche forti, localmente fin sulla Romagna, ma in attenuazione in serata. Contemporaneamente i temporali si intensificheranno su alta Lombardia e alto Piemonte, risultando anche forti sul Verbano e accompagnati da grandine. Al Centro forti temporali nella notte in Toscana con possibili nubifragi sulla fascia appenninica settentrionale; fenomeni in attenuazione al mattino ma in estensione a Lazio, Marche (specie interne), Umbria, localmente intensi sulle zone appenniniche, ma in attenuazione in serata; fenomeni più sporadici in Abruzzo. Al Sud inizialmente soleggiato, dal pomeriggio peggiora su alta Campania e Sicilia occidentale con piogge in estensione in serata al resto della Sicilia settentrionale, tratti della Calabria tirrenica e alta Puglia. In serata temporali anche intensi sull'alta Campania. In Sardegna in prevalenza soleggiato. Temperature in caio al Centro, in Sardegna e sul basso Tirreno. Per tutti i dettagli entra nella sezione Meteo Italia.\nLe previsioni meteorologiche vengono aggiornate costantemente, consulta gli aggiornamenti anche nelle nostre apposite mappe previsionali sul territorio italiano >> Qui.\nI fulmini possono essere molto più pericolosi di quello che si pensi, vediamo in questo articolo da cosa vengono attirati e alcuni consigli su come evitare pericoli >> Qui.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "negative",
  "categories": [
    "Weather",
    "Environment",
    "Social Issue"
  ],
  "topics": [
    "Weather->weather phenomena",
    "Weather->weather warning",
    "Environment->climate change",
    "Environment->water",
    "Environment->environmental pollution",
    "Social Issue->social condition",
    "Social Issue->demographics",
    "Social Issue->communities"
  ],
  "ai_allow": true,
  "has_canonical": false,
  "breaking": false,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [],
    "locations": [
      {
        "name": "Nord Italia",
        "sentiment": "none"
      },
      {
        "name": "Sud Italia",
        "sentiment": "none"
      },
      {
        "name": "Lombardia",
        "sentiment": "none"
      },
      {
        "name": "Emilia",
        "sentiment": "none"
      },
      {
        "name": "Alpi",
        "sentiment": "none"
      }
    ],
    "organizations": [
      {
        "name": "Nordest",
        "sentiment": "none",
        "tickers": []
      }
    ]
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-08-28T12:06:47.238+03:00",
  "updated": "2025-08-28T12:10:45.000+03:00"
}