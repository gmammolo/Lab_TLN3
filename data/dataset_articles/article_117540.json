{
  "thread": {
    "uuid": "89c5ed985c501bc58cd1c7ec1616ccafc14c2f4a",
    "url": "https://www.genovatoday.it/cronaca/allerta-meteo-arancione-28-agosto-previsioni.html",
    "site_full": "www.genovatoday.it",
    "site": "genovatoday.it",
    "site_section": "http://www.genovatoday.it",
    "site_categories": [
      "media",
      "top_news_it",
      "top_news"
    ],
    "section_title": "GenovaToday - cronaca e notizie da Genova",
    "site_title": "GenovaToday - cronaca e notizie da Genova",
    "title": "Allerta meteo arancione Genova e Liguria, previsioni, aggiornamenti, chiusure, divieti",
    "title_full": "Allerta meteo arancione Genova e Liguria, previsioni, aggiornamenti, chiusure, divieti",
    "published": "2025-08-28T08:42:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://www.genovatoday.it/~media/horizontal-hi/44257280074532/pioggia-allerta-meteo-maltempo-foto-luca-pastorino-genovatoday-1.jpg",
    "performance_score": 2,
    "domain_rank": 161629,
    "domain_rank_updated": "2025-06-03T00:00:00.000+03:00",
    "licensing_agency": [],
    "social": {
      "facebook": {
        "likes": 22,
        "comments": 11,
        "shares": 11
      },
      "vk": {
        "shares": 0
      }
    }
  },
  "uuid": "89c5ed985c501bc58cd1c7ec1616ccafc14c2f4a",
  "url": "https://www.genovatoday.it/cronaca/allerta-meteo-arancione-28-agosto-previsioni.html",
  "ord_in_thread": 0,
  "author": "Luca Pastorino",
  "published": "2025-08-28T08:42:00.000+03:00",
  "title": "Allerta meteo arancione Genova e Liguria, previsioni, aggiornamenti, chiusure, divieti",
  "text": "Cronaca\nGenova in allerta arancione: previsioni meteo, aggiornamenti, chiusure e divieti\nFino alle ore 15 il massimo grado di allerta per temporali, poi si passa a giallo fino alle 18\nAllerta meteo su Genova (dove è arancione, così come anche nel ponente) e la Liguria; attesi temporali stazionari fino alla parte centrale della giornata secondo le previsioni di Arpal.Vediamo la scansione oraria e cosa potrebbe succedere nelle prossime ore di giovedì 28 agosto 2025.\nLe mappe del dissesto: 135mila genovesi a rischio alluvione, 64mila ad alto rischio frana\nAllerta meteo 28 agosto, gli orari\n- Zone BDE (Genova e lungo la costa da Spotorno a Camogli comprese, Val Polcevera e Alta Val Bisagno; Valle Stura ed entroterra savonese fino alla Val Bormida; Valle Scrivia, Val d'Aveto e Val Trebbia): allerta arancione (massimo grado per i temporali) fino alle ore 15 di giovedì 28 agosto, a seguire gialla fino alle 18.\n- Zona A (lungo la costa da Ventimiglia fino a Noli, l’intera provincia di Imperia, la valle del Centa): gialla fino alle ore 18 di giovedì 28 agosto.\n- Zona C (lungo la costa da Portofino fino al confine con la Toscana, tutta la provincia della Spezia, Val Fontanabuona e Valle Sturla): gialla fino alle ore 23.59 di giovedì 28 agosto.\nPrevisioni meteo Liguria giovedì 28 agosto 2025\nDalle prime ore della notte precipitazioni diffuse di intensità moderata o forte in estensione da Ponente al resto della regione con cumulate significative su A, elevate su BCDE. Alta probabilità di temporali o rovesci forti su tutte le zone, con carattere anche persistente su BDE fino alle ore centrali. Venti da Sud-Est 50-60km/h con raffiche di burrasca sui crinali di BCDE in calo nel pomeriggio, mare localmente agitato al mattino per onda da Scirocco su B.\nPrevisioni meteo Liguria venerdì 29 agosto 2025\nPrecipitazioni residue su BCE di intensità generalmente debole o moderata, anche a carattere di rovescio o temporale soprattutto nella prima parte della giornata. Venti da Sud-Ovest in aumento fino a 50-60km/h anche rafficati sui capi di A e su C. Moto ondoso in aumento con mareggiata di Libeccio su tutte le coste la sera.\nLe disposizioni di sicurezza a Genova\nA Genova si è riunito il centro operativo comunale che ha messo in atto le azioni previste dal piano di Protezione Civile per la gestione del rischio meteo-idrogeologico. Ecco le disposizioni di sicurezza.\n- Tenersi aggiornati sull’evolversi della situazione e prestare attenzione alle indicazioni fornite dalle autorità, da radio, tv e tutte le altre fonti di informazione ufficiali.\n- Limitare gli spostamenti, fermarsi in un luogo sicuro evitando le zone della città maggiormente soggette ad allagamenti: sottopassi, strade accanto agli argini di torrenti, ponti, passerelle e in generale tutte le zone più basse della città.\n- Non accedere o soggiornare in cantine, garage, locali seminterrati o al piano strada, sino alla fine dell’evento e salire ai piani superiori, evitando sempre l’uso dell’ascensore\nPer tutta la durata dell’allerta arancione vengono monitorati i principali corsi d’acqua del territorio comunale da parte dei volontari di protezione civile e della polizia locale.\nLe scuole secondarie di secondo grado pubbliche e private, aperte per gli esami di riparazione, devono osservare le norme di autoprotezione previste dai Piani Interni di Emergenza.\nI complessi sportivi pubblici e privati restano aperti e devono osservare le norme di autoprotezione previste dai Piani Interni d’Emergenza dei singoli complessi.\nCosa chiude con l'allerta arancione\n- I cantieri e gli scavi in alveo\n- Il mercato in via Emilia\n- Il Museo di Storia Naturale Doria\n- Le biblioteche Bruschi, Guerrazzi, Lercari, Servitana, Palasciano, Cervetto, Gallino\n- I centri civici Staglieno e Buranello\n- I sottopassi pedonali.\n- Sottopasso Brin (Certosa)\nDivieti di sosta:\nSu entrambi i lati di via Pontetti, fino all’intersezione con il civico 14C di via Isonzo. Rimozione forzata dei veicoli inadempienti.\nVia Percy Bysshe Shelley, tratto compreso tra il civ. 161 e l’intersezione con via Monaco Simone e lungo l’asse principale nel tratto compreso fra i civici 15 e 79. Rimozione forzata dei veicoli inadempienti\nVietato il transito pedonale sulla passerella di passo Carlineo sul torrente Chiaravagna.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "negative",
  "categories": [
    "Weather",
    "Environment",
    "Social Issue"
  ],
  "topics": [
    "Weather->weather warning",
    "Environment->environmental pollution",
    "Environment->climate change",
    "Environment->sustainability",
    "Social Issue->demographics",
    "Social Issue->social condition"
  ],
  "ai_allow": true,
  "has_canonical": false,
  "breaking": null,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [],
    "locations": [
      {
        "name": "Genova",
        "sentiment": "none"
      },
      {
        "name": "provincia di Imperia",
        "sentiment": "none"
      },
      {
        "name": "Val Polcevera",
        "sentiment": "none"
      },
      {
        "name": "Valle Scrivia",
        "sentiment": "none"
      },
      {
        "name": "Ventimiglia",
        "sentiment": "none"
      },
      {
        "name": "Val Bormida",
        "sentiment": "none"
      },
      {
        "name": "Val d'Aveto",
        "sentiment": "none"
      },
      {
        "name": "Val Trebbia",
        "sentiment": "none"
      },
      {
        "name": "Spotorno",
        "sentiment": "none"
      },
      {
        "name": "Liguria",
        "sentiment": "none"
      },
      {
        "name": "Camogli",
        "sentiment": "none"
      },
      {
        "name": "Noli",
        "sentiment": "none"
      },
      {
        "name": "Por",
        "sentiment": "none"
      }
    ],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [
      "top_news_it",
      "top_news"
    ],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-08-28T12:19:02.864+03:00",
  "updated": "2025-08-29T13:11:54.000+03:00"
}