{
  "thread": {
    "uuid": "65862b9f9715e4eb12321ca67b237903adb5190d",
    "url": "https://www.dcnews.ro/cod-portocaliu-de-vijelie-in-bucuresti-masuri-pentru-siguranta-cetatenilor_1010756.html",
    "site_full": "www.dcnews.ro",
    "site": "dcnews.ro",
    "site_section": "https://www.dcnews.ro/raspuns-pentru-ambasadorul-turciei-care-a-intrebat-de-ce-nu-avem-autostrazi_978010.html",
    "site_categories": [
      "media",
      "top_news_ro",
      "top_news"
    ],
    "section_title": "Răspuns pentru ambasadorul Turciei, care a întrebat de ce nu avem autostrăzi  | DCNews",
    "site_title": "Stiri | DCNews",
    "title": "Cod Portocaliu de vijelie în București: Măsuri pentru siguranța cetățenilor | DCNews",
    "title_full": "Cod Portocaliu de vijelie în București: Măsuri pentru siguranța cetățenilor | DCNews",
    "published": "2025-10-02T08:21:00.000+03:00",
    "replies_count": 0,
    "participants_count": 1,
    "site_type": "news",
    "country": "RO",
    "main_image": "https://www.dcnews.ro/thumbs/amp/2025/10/02/cod-portocaliu-de-vijelie-in-bucuresti-masuri-pentru-siguranta-cetatenilor-5347802.jpeg",
    "performance_score": 0,
    "domain_rank": 101292,
    "domain_rank_updated": "2025-09-29T00:00:00.000+03:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "65862b9f9715e4eb12321ca67b237903adb5190d",
  "url": "https://www.dcnews.ro/cod-portocaliu-de-vijelie-in-bucuresti-masuri-pentru-siguranta-cetatenilor_1010756.html",
  "ord_in_thread": 0,
  "author": "1679091c5a",
  "published": "2025-10-02T08:21:00.000+03:00",
  "title": "Cod Portocaliu de vijelie în București: Măsuri pentru siguranța cetățenilor | DCNews",
  "text": "Este Cod Portocaliu de vijelie în București.\nÎn urma avertizării meteorologice de Cod Portocaliu, care anunță vijelii și rafale puternice de vânt în București, Primăria Capitalei, conform Hotărârii Comitetului Municipiului București pentru Situații de Urgență, a dispus următoarele măsuri pentru protejarea cetățenilor:\nVerificarea șantierelor și panourilor publicitare - Poliția Locală inspectează șantierele pentru a asigura securizarea utilajelor și verifică stabilitatea structurilor şi a panourilor publicitare, aflate pe domeniul public.\nVerificarea semafoarelor - Echipele Administrației Străzilor București sunt mobilizate pentru a verifica funcționarea și stabilitatea semafoarelor din oraș.\nIntervenții în parcuri - Angajații Administrației Lacuri, Parcuri și Agrement București (ALPAB) sunt pregătiți să intervină pentru gestionarea arborilor afectați de vijelie în parcurile administrate.\nSecurizarea șantierelor - Administrația Municipală pentru Consolidarea Clădirilor cu Risc Seismic, Administrația Străzilor București, Apa Nova și Termoenergetica asigură securizarea șantierelor proprii și au echipe pregătite pentru a remedia rapid eventualele defecțiuni.\nNumăr de urgență pentru sesizări\nPrimăria Capitalei pune la dispoziția bucureștenilor un număr gratuit pentru semnalarea problemelor cauzate de vreme: 0800.800.868.\n„Administrația Națională de Meteorologie a emis o avertizare meteorologică cod portocaliu, valabilă pentru municipiul București și județul Ilfov, valabilă de astăzi, 02.10.2025, ora 20:00, până mâine 03.10.2025, ora 10:00.\nÎn intervalul menționat se vor semnala: intensificări puternice ale vântului susținute cu rafale de 70...85 km/h.\nVă recomandăm să respectați următoarele măsuri preventive:\n- evitați adăpostirea sau trecerea prin apropierea copacilor, stâlpilor, panourilor publicitare, construcţiilor cu elemente de arhitectură ce pot fi uşor dislocate, precum şi a imobilelor aflate în construcţie;\n- sistați activităţile desfăşurate în teren deschis sau la înălţime;\n- închideți ferestrele locuinţelor şi altor categorii de construcţii;\n- nu atingeți stâlpii sau conductoarele de electricitate căzute la pământ.\nInformații despre modul de comportare în cazul producerii unor situații de urgență pot fi obținute prin accesarea platformei naționale de pregătire în situații de urgență https://fiipregatit.ro\nISU B-IF a emis informări pentru populație prin intermediul canalelor de comunicare instituționale și al panourilor electronice stradale”, a transmis și ISU.\nFiți la curent cu ultimele noutăți. Urmăriți DCNews și pe Google News",
  "highlightText": "",
  "highlightTitle": "",
  "highlightThreadTitle": "",
  "language": "romanian",
  "sentiment": "negative",
  "categories": [
    "Weather",
    "Environment",
    "Social Issue"
  ],
  "topics": [
    "Weather->weather warning",
    "Environment->climate change",
    "Environment->natural resources",
    "Social Issue->communities",
    "Social Issue->social services",
    "Social Issue->public housing"
  ],
  "ai_allow": true,
  "has_canonical": false,
  "breaking": null,
  "webz_reporter": false,
  "external_links": [
    "https://news.google.com/publications/CAAiEJ6jxRlhCew1rZDnezpieFMqFAgKIhCeo8UZYQnsNa2Q53s6YnhT?hl=ro&gl=RO&ceid=RO%3Aro",
    "https://news.google.com/publications/CAAiEJ6jxRlhCew1rZDnezpieFMqFAgKIhCeo8UZYQnsNa2Q53s6YnhT",
    "https://www.news.google.com/publications/CAAiEJ6jxRlhCew1rZDnezpieFMqFAgKIhCeo8UZYQnsNa2Q53s6YnhT?hl=ro&gl=RO&ceid=RO%3Aro"
  ],
  "external_images": [],
  "internal_images": [],
  "entities": {
    "persons": [],
    "locations": [],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [
      "top_news_ro",
      "top_news"
    ],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-10-02T09:33:08.763+03:00",
  "updated": "2025-10-02T09:39:54.000+03:00"
}