{
  "thread": {
    "uuid": "0ac52095e88f1f3c066a7e767b45d4b5abf656e0",
    "url": "https://www.romania-actualitati.ro/stiri/romania/ploi-abundente-si-vant-puternic-id217195.html",
    "site_full": "www.romania-actualitati.ro",
    "site": "romania-actualitati.ro",
    "site_section": "https://www.romania-actualitati.ro/rss",
    "site_categories": [
      "media"
    ],
    "section_title": "romania-actualitati.ro",
    "site_title": "Radio Romania Actualitati site oficial | Radio România Actualitați",
    "title": "Ploi abundente şi vânt puternic",
    "title_full": "Ploi abundente şi vânt puternic",
    "published": "2025-10-02T07:27:00.000+03:00",
    "replies_count": 0,
    "participants_count": 1,
    "site_type": "news",
    "country": "RO",
    "main_image": "https://www.romania-actualitati.ro/img.php?u=https%3A%2F%2Fwww.romania-actualitati.ro%2Fuploads%2Fmodules%2Fnews%2F0%2F2025%2F10%2F2%2F217195%2F17593798411866e633.jpg&w=960&h=540&c=1",
    "performance_score": 0,
    "domain_rank": 180850,
    "domain_rank_updated": "2025-09-29T00:00:00.000+03:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "0ac52095e88f1f3c066a7e767b45d4b5abf656e0",
  "url": "https://www.romania-actualitati.ro/stiri/romania/ploi-abundente-si-vant-puternic-id217195.html",
  "ord_in_thread": 0,
  "author": "Radiojurnal",
  "published": "2025-10-02T07:27:00.000+03:00",
  "title": "Ploi abundente şi vânt puternic",
  "text": "Ploi abundente şi vânt puternic\nTemperaturile au scăzut semnificativ, iar pe parcursul următoarelor zile vor fi ploi abundente, vânt puternic și ninsori la peste 1500 de metri.\nArticol de Radiojurnal, 02 Octombrie 2025, 07:27\nTemperaturile au scăzut semnificativ joi dimineață, iar pe parcursul următoarelor zile așteptăm ploi abundente, vânt puternic și ninsori la peste 1500 de metri.\nPână sâmbătă seara este valabilă o informare în acest sens pentru întreg teritoriul.\nJoi se așteaptă ca fenomenele să devină mai severe, astfel că la ora 10.00 vor intra în vigoare coduri portocaliu și galben în aproape toată jumătatea sudică a țării.\nRadu Ilea, meteorolog: Până în 3 octombrie la ora 10, o intenționare cod galben pentru ploi însemnate cantitativ, în vestul Munteniei și în sudul Banatului.\nJudețele Mehedinți, Dolj, Olt, Vâlcea și Gorj sunt vizate de un cod portocaliu general pentru ploi importante cantitativ, cantități de apă acumulate de 50-70 de litri pe metru pătrat.\nReferitor la vânt, Administrația Națională de Meteorologie a emis un cod galben pentru Muntenia, Dobrogea, estul Olteniei și sudul Moldovei, unde vor fi viteze de 50-70 de km pe oră, intensificări puternice ale vântului în mai multe județe din Muntenia, respectiv estul Dobrogei.\nÎnceputul săptămânii viitoare va aduce o încălzire a vremii și se va menține pe parcursul întregii săptămâni, astfel încât ne vom apropia de mediile multianuale ale perioadei.\nȘi hidrologii au emis un cod galben de inundații pentru cursurile de apă din aproape toată jumătatea sudică a țării. Cele mai periculoase fenomene se pot produce de astăzi până sămbătă pe râuri din sud, sud-vest, pentru care este deja în vigoare un cod portocaliu.",
  "highlightText": "",
  "highlightTitle": "",
  "highlightThreadTitle": "",
  "language": "romanian",
  "sentiment": "negative",
  "categories": [
    "Weather",
    "Social Issue",
    "Human Interest"
  ],
  "topics": [
    "Weather->weather forecast",
    "Weather->weather phenomena",
    "Social Issue->social problem",
    "Human Interest->human mishap"
  ],
  "ai_allow": true,
  "has_canonical": false,
  "breaking": null,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [],
    "locations": [],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-10-02T09:42:58.201+03:00",
  "updated": "2025-10-02T09:52:37.000+03:00"
}