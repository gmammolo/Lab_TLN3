{
  "thread": {
    "uuid": "b64973c7dcad9aed350ee05b7d0d7492f1bcba0a",
    "url": "https://spotmedia.ro/stiri/eveniment/transalpina-se-inchide-din-nou-din-cauza-zapezii",
    "site_full": "spotmedia.ro",
    "site": "spotmedia.ro",
    "site_section": "https://spotmedia.ro",
    "site_categories": [
      "uncategorized"
    ],
    "section_title": "spotmedia.ro - Mai mult decât știri, soluții",
    "site_title": "spotmedia.ro - Mai mult decât știri, soluții",
    "title": "Transalpina se închide din nou din cauza zăpezii",
    "title_full": "Transalpina se închide din nou din cauza zăpezii",
    "published": "2025-10-02T09:36:00.000+03:00",
    "replies_count": 0,
    "participants_count": 1,
    "site_type": "news",
    "country": "RO",
    "main_image": "https://spotmedia.ro/wp-content/uploads/2024/09/Transalpina-zapada-septembrie-2024.jpg",
    "performance_score": 0,
    "domain_rank": 198540,
    "domain_rank_updated": "2025-09-29T00:00:00.000+03:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "b64973c7dcad9aed350ee05b7d0d7492f1bcba0a",
  "url": "https://spotmedia.ro/stiri/eveniment/transalpina-se-inchide-din-nou-din-cauza-zapezii",
  "ord_in_thread": 0,
  "author": "-",
  "published": "2025-10-02T09:36:00.000+03:00",
  "title": "Transalpina se închide din nou din cauza zăpezii",
  "text": "Circulația rutieră a fost închisă, joi dimineața, pe Transalpina, din cauza zăpezii depuse pe carosabil. Restricția este impusă pentru a doua oară săptămâna aceasta.\nPotrivit Centrului Infotrafic din Inspectoratul General al Poliției Române, din cauza condițiilor meteo nefavorabile (zăpadă), de joi, ora 09.00, circulația rutieră a fost oprită temporar pe DN 67C (Transalpina).\nVortexul polar lovește România: Ninsori viscolite, ploi și vreme deosebit de rece Restricția este impusă pe tronsonul kilometric 34+800 metri – 59+800 metri, între localitățile Rânca (județul Gorj) și Obârșia Lotrului (județul Vâlcea).\nReluarea traficului va fi posibilă în funcție de ameliorarea efectelor manifestărilor meteorologice.\nAcelași tronson a fost închis și marți , din cauza zăpezii, iar circulația s-a reluat miercuri dimineața.\nMeteorologii au anunţt că de joi până sâmbătă seară temperaturile vor fi scăzute, va ploua, iar la munte va ninge. Zone din jumătatea de sud a ţării se vor afla în acest interval sub avertizări de ploi însemnate cantitativ şi intensificări ale vântului.\nLa munte, la peste 1.500 de metri altitudine, stratul de zăpadă ar putea ajunge la 30 – 40 de centimetri.",
  "highlightText": "",
  "highlightTitle": "",
  "highlightThreadTitle": "",
  "language": "romanian",
  "sentiment": "negative",
  "categories": [
    "Weather",
    "Disaster and Accident"
  ],
  "topics": [
    "Weather->weather warning",
    "Disaster and Accident->transportation accident and incident"
  ],
  "ai_allow": true,
  "has_canonical": false,
  "breaking": null,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [],
    "locations": [],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-10-02T10:56:58.281+03:00",
  "updated": "2025-10-02T11:02:06.000+03:00"
}