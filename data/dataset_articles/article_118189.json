{
  "thread": {
    "uuid": "ecda2c7900820b9aea4f09fee1a0217bd78e19a7",
    "url": "https://www.3bmeteo.com/giornale-meteo/cronaca-meteo--vortice-freddo-sull-adriatico--piogge--temporali--neve-e-vento--ecco-dove-stanno-colpendo-748989",
    "site_full": "www.3bmeteo.com",
    "site": "3bmeteo.com",
    "site_section": "https://3bmeteo.com",
    "site_categories": [
      "media"
    ],
    "section_title": "3BMETEO.com &#9655; Meteo e Previsioni del tempo in Italia",
    "site_title": "3BMETEO.com &#9655; Meteo e Previsioni del tempo in Italia",
    "title": "Cronaca meteo. Vortice freddo sull'Adriatico: piogge, temporali, neve e vento. Ecco dove stanno colpendo",
    "title_full": "Cronaca meteo. Vortice freddo sull'Adriatico: piogge, temporali, neve e vento. Ecco dove stanno colpendo",
    "published": "2025-10-02T11:21:13.594+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://image.3bmeteo.com/images/newarticles/w_1280/cronaca-meteo-italia-3bmeteo-162882.jpg",
    "performance_score": 0,
    "domain_rank": 34476,
    "domain_rank_updated": "2025-09-29T00:00:00.000+03:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "ecda2c7900820b9aea4f09fee1a0217bd78e19a7",
  "url": "https://www.3bmeteo.com/giornale-meteo/cronaca-meteo--vortice-freddo-sull-adriatico--piogge--temporali--neve-e-vento--ecco-dove-stanno-colpendo-748989",
  "ord_in_thread": 0,
  "author": "@3BMeteo",
  "published": "2025-10-02T11:21:13.594+03:00",
  "title": "Cronaca meteo. Vortice freddo sull'Adriatico: piogge, temporali, neve e vento. Ecco dove stanno colpendo",
  "text": "Cronaca meteo. Vortice freddo sull'Adriatico: piogge, temporali, neve e vento. Ecco dove stanno colpendo\nAdriatiche e Sud nel mirino dei fenomeni.\n2 minuti, 51 secondi\nSITUAZIONE ORE 7,45. Il vortice di aria fredda si sta spostando dai Balcani verso l'Adriatico ed entro sera si piazzerà tra il basso Adriatico e lo Ionio settentrionale. Intorno al suo centro soffiano intense correnti di Grecale che interessano gran parte d'Italia e al loro interno affluisce aria molto fredda per il periodo, di lontana estrazione siberiana.\nLe temperature infatti sono in diminuzione sulle nostre regioni e il tempo rimane instabile su quelle adriatiche centro-meridionali e al Sud, dove sono in corso rovesci sparsi e qualche temporale.\nNEVE SULL'APPENNINO CENTRALE DAI 1500M. Tra i rilievi marchigiani e quelli abruzzesi sono scesi i primi fiocchi di neve fino verso i 1500m. Non si è trattato di fenomeni intensi, ma è una quota notevole per il periodo. A Campo Imperatore, a 2100m ai piedi del Gran Sasso, è venuta giusto una spolverata che ha comunque imbiancato tutto il paesaggio con temperatura in questi istanti di -2°C. Spruzzate di neve anche sui Sibillini oltre i 1500m.\nMINIME FRIZZANTI AL CENTRO-NORD, GELATE FINO A QUOTE DI COLLINA. Su Pianura Padana e zone interne del Centro Italia sono state registrate minime intorno a 7/10°C, con picchi di 4/5°C tra Veneto orientale e Friuli Venezia Giulia, ma anche in Toscana tra Senese e Aretino. Sulle Alpi gelate fin sotto i 1000m, specie su quelle orientali. In Alto Adige e sulle Dolomiti venete sono stati registrati 0°C fin verso i 600-700m, -2°C a 800m in Val Pusteria; gelate fino a 800m anche tra Carnia e Tarvisiano. In Appennino si segnalano locali gelate fin verso i 1400-1600m su quello centro-settentrionale.\nROVESCI E TEMPORALI SU PUGLIA, SICILIA E CALABRIA. I fenomeni di maggior instabilità si stanno concentrando al Sud, in particolare in Puglia, con accumuli pluviometrici intorno a 25mm su Murge e Salento. Intanto temporali anche forti stanno interessando Sicilia settentrionale e bassa Calabria con fenomeni che si concentrano soprattutto tra Messinese e Reggino tirrenico. Si segnalano accumuli pluviometrici fino a 70mm a Palmì.\nPer quanto riguarda l'Agrigentino, nel sud della Sicilia, non è ancora stata ritrovata la donna scomparsa ieri a Favara, travolta dalla furia delle acque che hanno invaso la cittadina.\nRAFFICHE FINO A 100KM/H. Il Grecale soffia intenso su molte regioni, soprattutto al Centro-Sud, con raffiche che hanno raggiunto i 100km/h sull'Appennino laziale-abruzzese, 90km/h sul Terminillo, 80km/h sul Salernitano.\nMETEO PROSSIME ORE. Al Nord tempo stabile e in prevalenza soleggiato, salvo qualche addensamento al mattino su Prealpi lombarde, Piemonte e Appennino Emiliano, in serata sulla pianura veneta. Al Centro soleggiato o poco nuvoloso su regioni tirreniche e Umbria, salvo qualche addensamento residuo sul basso Lazio. Variabile o a tratti instabile sul versante adriatico con qualche pioggia o rovescio intermittente, in generale attenuazione in serata. Un po' di neve in Appennino dai 1400/1500m. Al Sud tempo ancora instabile con rovesci e temporali intermittenti, più frequenti nella prima parte della giornata su Puglia, bassa Calabria e Sicilia settentrionale; più asciutto e soleggiato su Campania e Sardegna. Temperature in diminuzione, specie nei minimi al Centro-Nord. Venti ancora forti da nord-nordest. Per tutti i dettagli entra nella sezione Meteo Italia.\nRimani aggiornato sulle notizie di cronaca meteo, previsionali, climatiche in Italia e nel mondo consultando il nostro giornale >> News.\nCuriosità: in caso di pioggia per spannare il vetro meglio l’aria calda o fredda? Qui la risposta >> Qui.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "negative",
  "categories": [
    "Weather",
    "Environment",
    "Social Issue"
  ],
  "topics": [
    "Weather->weather phenomena",
    "Weather->weather warning",
    "Environment->climate change",
    "Environment->nature",
    "Social Issue->population and census",
    "Social Issue->demographics",
    "Social Issue->social problem"
  ],
  "ai_allow": true,
  "has_canonical": false,
  "breaking": false,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [],
    "locations": [
      {
        "name": "basso Adriatico",
        "sentiment": "none"
      },
      {
        "name": "Ionio settentrionale",
        "sentiment": "none"
      },
      {
        "name": "Gran Sasso",
        "sentiment": "none"
      },
      {
        "name": "Italia",
        "sentiment": "none"
      }
    ],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-10-02T11:21:13.594+03:00",
  "updated": "2025-10-02T11:29:47.000+03:00"
}