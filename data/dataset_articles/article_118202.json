{
  "thread": {
    "uuid": "b8b4f6841240a641299cd3d87354b24e54766b19",
    "url": "https://www.realitatea.net/stiri/actual/cod-rosu-de-ploi-abundente-si-viscol-romania-intra-sub-avertizari-meteo-extreme-anm-a-emis-coduri-portocalii-si-galbene-in-rafala_68de275575cee31e29318c42",
    "site_full": "www.realitatea.net",
    "site": "realitatea.net",
    "site_section": "https://realitatea.net/stiri/actual/sfarsit-terifiant-pentru-un-barbat-de-60-de-ani-medicii-nu-au-putut-face-nimic-pentru-el_673d003538af40272157cb32",
    "site_categories": [
      "under_construction",
      "top_news_ro",
      "top_news"
    ],
    "section_title": "Sfârșit terifiant pentru un bărbat de 60 de ani. Medicii nu au putut face nimic pentru el",
    "site_title": "Stiri de Ultima Ora - Stiri Online - Stirile Zilei | Realitatea.NET",
    "title": "COD ROȘU de ploi abundente și viscol. România intră sub avertizări meteo extreme. ANM a emis Coduri Portocalii și Galbene în rafală",
    "title_full": "COD ROȘU de ploi abundente și viscol. România intră sub avertizări meteo extreme. ANM a emis Coduri Portocalii și Galbene în rafală",
    "published": "2025-10-02T10:18:00.000+03:00",
    "replies_count": 0,
    "participants_count": 1,
    "site_type": "news",
    "country": "RO",
    "main_image": "https://media.realitatea.net/multimedia/image/202510/w1920/meteo_ba854948ed.jpg",
    "performance_score": 0,
    "domain_rank": 38925,
    "domain_rank_updated": "2025-09-29T00:00:00.000+03:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "b8b4f6841240a641299cd3d87354b24e54766b19",
  "url": "https://www.realitatea.net/stiri/actual/cod-rosu-de-ploi-abundente-si-viscol-romania-intra-sub-avertizari-meteo-extreme-anm-a-emis-coduri-portocalii-si-galbene-in-rafala_68de275575cee31e29318c42",
  "ord_in_thread": 0,
  "author": "Realitatea.NET",
  "published": "2025-10-02T10:18:00.000+03:00",
  "title": "COD ROȘU de ploi abundente și viscol. România intră sub avertizări meteo extreme. ANM a emis Coduri Portocalii și Galbene în rafală",
  "text": "Intervalul 2 – 4 octombrie aduce temperaturi deosebit de scăzute pentru această perioadă, cu maxime între 7 și 15 grade și minime apropiate de zero. Ploile se extind rapid în toată țara, acumulând cantități impresionante de apă, iar vântul va sufla cu putere în sud, est și zonele montane, atingând chiar 90 km/h în unele regiuni.\nAvertismentele ANM\nO primă informare a meteorologilor vizează intervalul de valabilitate: 2 octombrie, ora 10 – 4 octombrie, ora 10\nFenomene vizate: vreme deosebit de rece, ploi importante cantitativ, intensificări ale vântului, ninsori temporar viscolite la altitudini de peste 1500 m\nÎn intervalul menționat, vremea va fi deosebit de rece în cea mai mare parte a țării, cu temperaturi maxime cuprinse între 7 și 15 grade, mai ridicate în Dobrogea spre 17...20 de grade și minime între 0 și 10 grade.Â\nDin dimineața zilei de joi (2 octombrie) aria ploilor se va extinde treptat dinspre sud-vest, în întreaga țară. Se vor acumula cantități importante de apă, de 25...50 l/mp, iar în regiunile sudice de peste 70...90 l/mp.\nLa munte vor fi precipitații mixte, iar la altitudini de peste 1500 m va ninge temporar viscolit și se va depune strat de zăpadă.\nTemporar, vântul va avea intensificări în sud, în est, la munte și izolat în rest, cu viteze, în general, de 45...55 km/h, iar în Muntenia și Dobrogea de peste 60...70 km/h.\nCod Galben de ploi\nInterval de valabilitate: 2 octombrie, ora 10 – 3 octombrie, ora 23\nZone afectate: centrul și estul Munteniei și în Dobrogea\nÎn intervalul menționat vor fi ploi însemnate cantitativ în centrul și estul Munteniei și în Dobrogea. Cantitățile de apă vor fi de 25...35 l/mp și local de 40...50 l/mp.\nCod Portocaliu de ploi importante cantitativ\nInterval de valabilitate: 2 octombrie, ora 10 – 3 octombrie, ora 23\nZone afectate: județele Caraș-Severin, Mehedinți, Dolj, Olt, Vâlcea, Gorj, Teleorman, Argeș, Dâmbovița și Prahova\nÎn județele Caraș-Severin, Mehedinți, Dolj, Olt, Vâlcea, Gorj, Teleorman, Argeș, Dâmbovița și Prahova va ploua important cantitativ și se vor acumula cantități de apă de 70...80 l/mp și izolat de peste 90 l/mp.\nCod Roșu de ploi abundente\nInterval de valabilitate: 2 octombrie, ora 18:00 – 3 octombrie, ora 21:00\nZone afectate: județele Dolj și Olt\nÎn județele Dolj și Olt va ploua abundent și se vor acumula cantități de apă de 100...110 l/mp.\nCod Galben de intensificări ale vântului\nInterval de valabilitate: 2 octombrie, ora 10 – 3 octombrie, ora 23\nVântul va prezenta intensificări în Muntenia, Dobrogea, estul Olteniei și în sudul Moldovei cu viteze de 50...70 km/h.\nCod Portocaliu de intensificări puternice ale vântului\nInterval de valabilitate: 2 octombrie, ora 20 – 3 octombrie, ora 23\nZone afectate: Teleorman, Giurgiu, Călărași, Ialomița, Brăila, Buzău, Ilfov, municipiul București și în zona de litoral a județelor Constanța și Tulcea\nÎn județele Teleorman, Giurgiu, Călărași, Ialomița, Brăila, Buzău, Ilfov, în municipiul București și în zona de litoral a județelor Constanța și Tulcea, vântul va avea intensificări puternice și susținute cu rafale de 70...90 km/h.\nCod galben de ninsori temporar viscolite și strat de zăpadă\nInterval de valabilitate: 2 octombrie, ora 10 – 3 octombrie, ora 23\nZone afectate: estul Carpaților Meridionali și în Carpații de Curbură, la altitudini de peste 1500 m\nÎn estul Carpaților Meridionali și în Carpații de Curbură, la altitudini în general de peste 1500 m va ninge temporar viscolit (rafale de 50...70 km/h) și se va depune strat de zăpadă (10...30 cm).\nCod Portocaliu de ninsori abundente, temporar viscolite și strat consistent de zăpadă la altitudini de peste 1500 m\nInterval de valabilitate: 2 octombrie, ora 10 – 3 octombrie, ora 23\nZone afectate: zona de munte a județelor Caraș-Severin, Gorj, Vâlcea, Hunedoara, Alba, Sibiu și Brașov\nÎn zona de munte a județelor Caraș-Severin, Gorj, Vâlcea, Hunedoara, Alba, Sibiu și Brașov în general la altitudini de peste 1500 m, va ninge abundent, temporar viscolit (rafale de 70...80 km/h) și se va depune strat consistent de zăpadă de 30...50 cm.",
  "highlightText": "",
  "highlightTitle": "",
  "highlightThreadTitle": "",
  "language": "romanian",
  "sentiment": "negative",
  "categories": [
    "Weather",
    "Social Issue",
    "Environment"
  ],
  "topics": [
    "Weather->weather phenomena",
    "Weather->weather warning",
    "Social Issue->social condition",
    "Social Issue->demographics",
    "Environment->sustainability",
    "Environment->environmental pollution",
    "Environment->climate change"
  ],
  "ai_allow": true,
  "has_canonical": false,
  "breaking": null,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [],
    "locations": [],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [
      "top_news_ro",
      "top_news"
    ],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-10-02T11:25:21.282+03:00",
  "updated": "2025-10-02T11:32:04.000+03:00"
}