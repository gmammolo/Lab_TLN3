{
  "thread": {
    "uuid": "e955eab5f5a4cf4cc3ead0f1b8cbf44367b85049",
    "url": "https://www.g4media.ro/cod-rosu-de-ploi-abudente-in-judetele-dolj-si-olt-pana-vineri-seara.html",
    "site_full": "www.g4media.ro",
    "site": "g4media.ro",
    "site_section": "https://www.edupedu.ro/author/diana-ghimisi",
    "site_categories": [
      "uncategorized"
    ],
    "section_title": "Diana Ghimiși &#8211; Edupedu.ro",
    "site_title": "G4Media.ro",
    "title": "Cod roşu de ploi abudente în judeţele Dolj şi Olt, până vineri seara",
    "title_full": "Cod roşu de ploi abudente în judeţele Dolj şi Olt, până vineri seara",
    "published": "2025-10-02T10:21:00.000+03:00",
    "replies_count": 0,
    "participants_count": 1,
    "site_type": "news",
    "country": "RO",
    "main_image": "https://cdn.g4media.ro/wp-content/uploads/2023/06/ploaie-torentiala-averse.jpg",
    "performance_score": 0,
    "domain_rank": 49999,
    "domain_rank_updated": "2025-09-29T00:00:00.000+03:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "e955eab5f5a4cf4cc3ead0f1b8cbf44367b85049",
  "url": "https://www.g4media.ro/cod-rosu-de-ploi-abudente-in-judetele-dolj-si-olt-pana-vineri-seara.html",
  "ord_in_thread": 0,
  "author": "Redacția",
  "published": "2025-10-02T10:21:00.000+03:00",
  "title": "Cod roşu de ploi abudente în judeţele Dolj şi Olt, până vineri seara",
  "text": "Cod roşu de ploi abudente în judeţele Dolj şi Olt, până vineri seara\nAdministraţia Naţională de Meteorologie (ANM) a emis, joi, o avertizare Cod roşu de ploi abundente, valabilă din această seară până vineri seara în judeţele Dolj şi Olt.\nUrmărește cele mai noi producții video G4Media\n- articolul continuă mai jos -\nPotrivit meteorologilor, în intervalul 2 octombrie, ora 18:00 – 3 octombrie, ora 21:00, în judeţele avertizate, va ploua abundent şi se vor acumula cantităţi de apă de 100 – 110 l/mp, transmite Agerpres.\nDe altfel, o informare de vreme deosebit de rece, ploi importante cantitativ, intensificări ale vântului şi ninsori temporar viscolite la altitudini de peste 1500 de metri a intrat în vigoare joi la ora 10:00 şi este valabilă până sâmbătă dimineaţa.\nVremea va fi deosebit de rece în cea mai mare parte a ţării, cu temperaturi maxime cuprinse între 7 şi 15 grade, mai ridicate în Dobrogea spre 17 – 20 de grade, şi minime între 0 şi 10 grade.\nDin dimineaţa zilei de joi (2 octombrie), aria ploilor se va extinde treptat dinspre sud-vest, în întreaga ţară, se vor acumula cantităţi importante de apă, de 25 – 50 l/mp, iar în regiunile sudice de peste 70 – 90 l/mp.\nLa munte vor fi precipitaţii mixte, iar la altitudini de peste 1.500 de metri va ninge temporar viscolit şi se va depune strat de zăpadă. Temporar, vântul va avea intensificări în sud, în est, la munte şi izolat în rest, cu viteze, în general, de 45 – 55 km/h, iar în Muntenia şi Dobrogea de peste 60 – 70 km/h.\nDonează lunar pentru susținerea proiectului G4Media\nDonează suma dorită pentru susținerea proiectului G4Media\nCONT LEI: RO89RZBR0000060019874867\nDeschis la Raiffeisen BankCitește și...\nPentru a posta un comentariu, trebuie să te Înregistrezi sau să te Autentifici.",
  "highlightText": "",
  "highlightTitle": "",
  "highlightThreadTitle": "",
  "language": "romanian",
  "sentiment": "negative",
  "categories": [
    "Weather",
    "Human Interest",
    "Social Issue"
  ],
  "topics": [
    "Weather->weather warning",
    "Human Interest->human mishap",
    "Social Issue->social condition",
    "Social Issue->population and census",
    "Social Issue->demographics"
  ],
  "ai_allow": true,
  "has_canonical": false,
  "breaking": null,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [],
    "locations": [],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-10-02T11:27:23.089+03:00",
  "updated": "2025-10-02T11:33:26.000+03:00"
}