{
  "thread": {
    "uuid": "819cbb9848ec206e13f4288f297b6a061697d35b",
    "url": "https://jurnalul.ro/stiri/vremea/cod-rosu-ploi-abundente-olt-dolj-avertizari-cod-portocaliu-galben-toata-tara-1011093.html",
    "site_full": "jurnalul.ro",
    "site": "jurnalul.ro",
    "site_section": "https://jurnalul.ro/sport/extrasport/",
    "site_categories": [
      "media",
      "top_news_ro",
      "top_news"
    ],
    "section_title": "eXtrasport",
    "site_title": "Jurnalul",
    "title": "Cod roșu de ploi abundente în Olt și Dolj. Mai multe avertizări cod portocaliu și galben în toată țara",
    "title_full": "Cod roșu de ploi abundente în Olt și Dolj. Mai multe avertizări cod portocaliu și galben în toată țara",
    "published": "2025-10-02T10:43:00.000+03:00",
    "replies_count": 0,
    "participants_count": 1,
    "site_type": "news",
    "country": "RO",
    "main_image": "https://jurnalul.ro/thumbs/amp/2025/10/02/cod-rosu-ploi-abundente-olt-dolj-avertizari-cod-portocaliu-galben-toata-tara-18974375.jpg",
    "performance_score": 0,
    "domain_rank": 48046,
    "domain_rank_updated": "2025-09-29T00:00:00.000+03:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "819cbb9848ec206e13f4288f297b6a061697d35b",
  "url": "https://jurnalul.ro/stiri/vremea/cod-rosu-ploi-abundente-olt-dolj-avertizari-cod-portocaliu-galben-toata-tara-1011093.html",
  "ord_in_thread": 0,
  "author": "fccb3cdc9a",
  "published": "2025-10-02T10:43:00.000+03:00",
  "title": "Cod roșu de ploi abundente în Olt și Dolj. Mai multe avertizări cod portocaliu și galben în toată țara",
  "text": "Sursa foto: Antena 3 CNN Administrația Națională de Meteorologie (ANM) a emis, joi, o avertizare cod roșu de ploi abundente pentru județele Dolj și Olt. Și în restul țării plouă abundent, fiind în vigoare mai multe atenționări cod galben și cod portocaliu.\nPotrivit ANM, în județele Dolj și Olt va ploua abundent și se vor acumula cantități de apă de 100...110 l/mp.\nAvertizarea cod roșu este valabilă de joi, de la ora 18:00, până vineri, la ora 21.00.\nVremea va fi deosebit de rece în cea mai mare parte a țării, cu temperaturi maxime cuprinse între 7 și 15 grade, mai ridicate în Dobrogea spre 17...20 de grade și minime între 0 și 10 grade, de joi, de la ora 10, până sâmbătă, la ora 10\nVor fi ploi importante cantitativ, intensificări ale vântului, ninsori temporar viscolite la altitudini de peste 1500 m. Din dimineața zilei de joi (2 octombrie) aria ploilor se va extinde treptat dinspre sud-vest, în întreaga țară. Se vor acumula cantități importante de apă, de 25...50 l/mp, iar în regiunile sudice de peste 70...90 l/mp. La munte vor fi precipitații mixte, iar la altitudini de peste 1500 m va ninge temporar viscolit și se va depune strat de zăpadă. Temporar, vântul va avea intensificări în sud, în est, la munte și izolat în rest, cu viteze, în general, de 45...55 km/h, iar în Muntenia și Dobrogea de peste 60...70 km/h.\nÎn centrul și estul Munteniei și în Dobrogea, de joi, de la ora 10, până vineri, la ora 23, vor fi ploi însemnate cantitativ, fiind emis cod galben. Cantitățile de apă vor fi de 25...35 l/mp și local de 40...50 l/mp.\nÎn județele Caraș-Severin, Mehedinți, Dolj, Olt, Vâlcea, Gorj, Teleorman, Argeș, Dâmbovița și Prahova va ploua important cantitativ și se vor acumula cantități de apă de 70...80 l/mp și izolat de peste 90 l/mp, zonele fiind sub avertizare cod portocaliu .\nPână vineri, la ora 23, este cod galben de vânt puternic în Muntenia, Dobrogea, estul Olteniei și în sudul Moldovei, unde vântul va avea viteze de 50...70 km/h. Citește pe Antena3.ro Poliția a aflat cine este „femeia din fântână”, la mai bine de 100 de ani după moartea ei: „Știm și cine a făcut-o”\nDe joi, de la ora 20 până vineri, la ora 2, în județele Teleorman, Giurgiu, Călărași, Ialomița, Brăila, Buzău, Ilfov, municipiul București și în zona de litoral a județelor Constanța și Tulcea este cod portocaliu de vânt puternic. Vântul va avea intensificări puternice și susținute cu rafale de 70...90 km/h.\nÎn estul Carpaților Meridionali și în Carpații de Curbură, la altitudini în general de peste 1500 m va ninge temporar viscolit (rafale de 50...70 km/h) și se va depune strat de zăpadă (10...30 cm). Este în vigoare o avertizare cod galben până vineri la ora 23.\nÎn zona de munte a județelor Caraș-Severin, Gorj, Vâlcea, Hunedoara, Alba, Sibiu și Brașov în general la altitudini de peste 1500 m este cod portocaliu până vineri, la ora 23. Aici va ninge abundent, temporar viscolit (rafale de 70...80 km/h) și se va depune strat consistent de zăpadă de 30...50 cm.\nZăpada se transformă în ploaie, iar de vineri, de la ora 23 până sâmbătă, la ora 10, vor fi ploi însemnate cantitativ în estul și nord-estul Munteniei, în Dobrogea, în sudul și centrul Moldovei. Cantitățile de apă vor fi de 25...35 l/mp și local de 40...50 l/mp. Meteorologii au emis cod galben pentru zona vizată.\n(sursa: Mediafax )",
  "highlightText": "",
  "highlightTitle": "",
  "highlightThreadTitle": "",
  "language": "romanian",
  "sentiment": "negative",
  "categories": [
    "Weather"
  ],
  "topics": [
    "Weather->weather warning"
  ],
  "ai_allow": true,
  "has_canonical": false,
  "breaking": null,
  "webz_reporter": false,
  "external_links": [
    "https://mediafax.ro/",
    "https://www.antena3.ro/externe/mapamond/o-femeie-a-murit-electrocutata-pentru-ca-a-intrat-in-cada-cu-mobilul-aflat-la-incarcat-761537.html?utm_source=Jurnalul.ro&utm_medium=referral&utm_campaign=Jurnalul",
    "https://mediafax.ro",
    "https://www.mediafax.ro/",
    "https://antena3.ro/externe/mapamond/o-femeie-a-murit-electrocutata-pentru-ca-a-intrat-in-cada-cu-mobilul-aflat-la-incarcat-761537.html?utm_source=Jurnalul.ro&utm_medium=referral&utm_campaign=Jurnalul",
    "https://www.antena3.ro/externe/mapamond/o-femeie-a-murit-electrocutata-pentru-ca-a-intrat-in-cada-cu-mobilul-aflat-la-incarcat-761537.html"
  ],
  "external_images": [],
  "internal_images": [],
  "entities": {
    "persons": [],
    "locations": [],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [
      "top_news_ro",
      "top_news"
    ],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-10-02T11:51:55.159+03:00",
  "updated": "2025-10-02T12:24:33.858+03:00"
}