{
  "thread": {
    "uuid": "ee61703b82471c18d0018d5fb917e7a9186ee235",
    "url": "https://www.libertatea.ro/stiri/cod-rosu-ploi-romania-harta-2-octombrie-2025-5469426",
    "site_full": "www.libertatea.ro",
    "site": "libertatea.ro",
    "site_section": "http://www.libertatea.ro/rss.html",
    "site_categories": [
      "media",
      "top_news_ro",
      "top_news_at",
      "top_news"
    ],
    "section_title": "Libertatea",
    "site_title": "Ziar Online - Site cu Știri de Top din România | Libertatea",
    "title": "Cod roșu de ploi abundente în Dolj și Olt. Meteorologii ANM anunță precipitații de până la 110 l/mp",
    "title_full": "Cod roșu de ploi abundente în Dolj și Olt. Meteorologii ANM anunță precipitații de până la 110 l/mp",
    "published": "2025-10-02T10:34:00.000+03:00",
    "replies_count": 0,
    "participants_count": 1,
    "site_type": "news",
    "country": "RO",
    "main_image": "https://static4.libertatea.ro/wp-content/uploads/2025/10/cod-rosu-ploi-2-octombrie-2025.jpg",
    "performance_score": 0,
    "domain_rank": 23977,
    "domain_rank_updated": "2025-09-29T00:00:00.000+03:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "ee61703b82471c18d0018d5fb917e7a9186ee235",
  "url": "https://www.libertatea.ro/stiri/cod-rosu-ploi-romania-harta-2-octombrie-2025-5469426",
  "ord_in_thread": 0,
  "author": "Veronica Micu",
  "published": "2025-10-02T10:34:00.000+03:00",
  "title": "Cod roșu de ploi abundente în Dolj și Olt. Meteorologii ANM anunță precipitații de până la 110 l/mp",
  "text": "Cod roșu de ploi abundente în Dolj și Olt\nAstfel, joi, de la ora 18.00, județele Dolj și Olt vor intra sub alertă cod roșu de ploi abundente. Potrivit meteorologilor, în intervalul 2 octombrie, ora 18:00 – 3 octombrie, ora 21:00, în judeţele avertizate, va ploua abundent şi se vor acumula cantităţi de apă de 100 – 110 l/mp.\nDe altfel, o informare de vreme deosebit de rece, ploi importante cantitativ, intensificări ale vântului şi ninsori temporar viscolite la altitudini de peste 1500 de metri a intrat în vigoare joi la ora 10:00 şi este valabilă până sâmbătă dimineaţa.\nFrig, ploi, lapoviță și ninsori în jumătate de țară\nVremea va fi deosebit de rece în cea mai mare parte a ţării, cu temperaturi maxime cuprinse între 7 şi 15 grade, mai ridicate în Dobrogea spre 17 – 20 de grade, şi minime între 0 şi 10 grade, potrivit ANM.\nDin dimineaţa zilei de joi (2 octombrie), aria ploilor se va extinde treptat dinspre sud-vest, în întreaga ţară, se vor acumula cantităţi importante de apă, de 25 – 50 l/mp, iar în regiunile sudice de peste 70 – 90 l/mp.\nRecomandări\nCum plănuiește Ioana Timofte, nepoata fostului șef SRI, să scape de dosarul delapidării de 2 milioane de euro de la CN „Controlul Cazanelor”\nLa munte vor fi precipitaţii mixte, iar la altitudini de peste 1.500 de metri va ninge temporar viscolit şi se va depune strat de zăpadă. Temporar, vântul va avea intensificări în sud, în est, la munte şi izolat în rest, cu viteze, în general, de 45 – 55 km/h, iar în Muntenia şi Dobrogea de peste 60 – 70 km/h.\nVreme rece și în București\nÎn zona municipiului Bucureşti, de joi, de la ora 10.00, până vineri dimineaţă, vremea va fi închisă, vântoasă şi deosebit de rece pentru începutul lunii octombrie. Va ploua în cea mai mare parte a intervalului, iar cantităţile de apă vor fi de 10…15 l/mp. Vântul va avea intensificări, cu viteze la rafală ziua de până la 50…55 km/h, iar seara şi noaptea de până la 70…75 km/h. T\nemperatura maximă va fi de 10…11 grade şi cea minimă de 4…6 grade.\nDe vineri dimineaţă până sâmbătă, la ora 10.00, vremea se va menţine închisă, vântoasă şi deosebit de rece. Va continua să plouă, însemnat cantitativ (25…40 l/mp). Vântul va avea intensificări, mai susţinute pearcursul zilei, când la rafală se vor atinge viteze de 70…90 km/h. Temperatura maximă va fi de 10…12 grade, iar cea minimă de 8…9 grade Celsius.\nAți sesizat o eroare într-un articol din Libertatea? Ne puteți scrie pe adresa de email eroare@libertatea.ro\nUrmărește-ne pe Google News\nAbonați-vă la canalul Libertatea de WhatsApp pentru a fi la curent cu ultimele informații\nLoghează-te în contul tău pentru a adăuga comentarii și a te alătura dialogului.",
  "highlightText": "",
  "highlightTitle": "",
  "highlightThreadTitle": "",
  "language": "romanian",
  "sentiment": "negative",
  "categories": [
    "Weather",
    "Disaster and Accident",
    "Environment"
  ],
  "topics": [
    "Weather->weather warning",
    "Disaster and Accident->natural disaster",
    "Disaster and Accident->emergency response",
    "Environment->environmental pollution",
    "Environment->water",
    "Environment->climate change"
  ],
  "ai_allow": true,
  "has_canonical": false,
  "breaking": null,
  "webz_reporter": false,
  "external_links": [
    "https://whatsapp.com/channel/0029VaDVl0YGU3BS2g3VQa42",
    "https://news.google.com/publications/CAAqBwgKMOKXiAsw5NGGAw?hl=ro&gl=RO&ceid=RO%3Aro",
    "https://www.whatsapp.com/channel/0029VaDVl0YGU3BS2g3VQa42",
    "https://www.news.google.com/publications/CAAqBwgKMOKXiAsw5NGGAw?hl=ro&gl=RO&ceid=RO%3Aro",
    "https://news.google.com/publications/CAAqBwgKMOKXiAsw5NGGAw"
  ],
  "external_images": [],
  "internal_images": [],
  "entities": {
    "persons": [],
    "locations": [],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [
      "top_news_ro",
      "top_news_at",
      "top_news"
    ],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-10-02T11:54:48.155+03:00",
  "updated": "2025-10-02T12:03:42.000+03:00"
}