{
  "thread": {
    "uuid": "e935cc15807f8aff6a6bf39b4b318fdb4bf7f216",
    "url": "https://evz.ro/o-noua-alerta-de-vreme-severa-anm-a-emis-cod-rosu-de-ploi-abundente-risc-crescut-de-inundatii-in-unele-judete.html",
    "site_full": "evz.ro",
    "site": "evz.ro",
    "site_section": "https://evz.ro/politica",
    "site_categories": [
      "media",
      "top_news_ro",
      "top_news"
    ],
    "section_title": "Politică – Știri și analize din scena politică românească | evz.ro",
    "site_title": "Știri naționale și internaționale - România - Evenimentul ZIlei",
    "title": "O nouă alertă de vreme severă. ANM a emis Cod roșu de ploi abundente. Risc crescut de inundații în unele județe",
    "title_full": "O nouă alertă de vreme severă. ANM a emis Cod roșu de ploi abundente. Risc crescut de inundații în unele județe",
    "published": "2025-10-02T10:48:00.000+03:00",
    "replies_count": 0,
    "participants_count": 1,
    "site_type": "news",
    "country": "RO",
    "main_image": "https://media.evz.ro/wp-content/uploads/2025/08/ploaie-2.jpg",
    "performance_score": 0,
    "domain_rank": 34421,
    "domain_rank_updated": "2025-09-29T00:00:00.000+03:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "e935cc15807f8aff6a6bf39b4b318fdb4bf7f216",
  "url": "https://evz.ro/o-noua-alerta-de-vreme-severa-anm-a-emis-cod-rosu-de-ploi-abundente-risc-crescut-de-inundatii-in-unele-judete.html",
  "ord_in_thread": 0,
  "author": "Mădălina Sfrijan",
  "published": "2025-10-02T10:48:00.000+03:00",
  "title": "O nouă alertă de vreme severă. ANM a emis Cod roșu de ploi abundente. Risc crescut de inundații în unele județe",
  "text": "Vremea\nO nouă alertă de vreme severă. ANM a emis Cod roșu de ploi abundente. Risc crescut de inundații în unele județe\nMădălina Sfrijan- 2 octombrie 2025, 10:48\nVremea continuă să se înrăutățească în țară. Administrația Națională de Meteorologie (ANM) a emis mai multe avertizări de vreme severă, printre care și un Cod Roșu de ploi abundente pentru județele Dolj și Olt. Intervalul critic este între 2 octombrie, ora 18:00, și 3 octombrie, ora 21:00. Conform anunțului, cantitățile de precipitații pot ajunge local la 100–110 litri pe metru pătrat.\nVreme instabilă în România\nÎn restul țării, meteorologii prognozează temperaturi scăzute, intensificări ale vântului și precipitații importante, sub formă de ploaie, iar în zonele montane, ninsoare viscolită.\nValorile maxime se vor situa între 7 și 15 grade Celsius, cu excepția Dobrogei, unde se pot înregistra 17–20 de grade. Minimele vor coborî până la 0 grade în depresiuni.\nPloile se vor extinde\nANM arată că ploile se vor extinde treptat din sud-vest spre întreaga țară, iar regiunile sudice vor înregistra cantități mai mari, depășind local 90 l/mp.\nÎn zonele montane, de peste 1.500 de metri altitudine, va ninge temporar cu viscol, iar stratul de zăpadă se va depune consistent.\nCoduri portocalii și galbene în toată țara: ploi, vânt și ninsori\nPe lângă avertizarea Cod Roșu pentru Dolj și Olt, meteorologii au emis mai multe atenționări de Cod Portocaliu și Galben pentru diverse regiuni ale României.\nZece județe din Oltenia, Muntenia și sudul Transilvaniei – Caraș-Severin, Mehedinți, Dolj, Olt, Vâlcea, Gorj, Teleorman, Argeș, Dâmbovița și Prahova – se află sub Cod Portocaliu de ploi importante, cu cantități estimate între 70 și 80 l/mp, iar pe alocuri pot depăși 90 l/mp.\nVreme de toamnă în Muntenia și Dobrogea\nÎn centrul și estul Munteniei, precum și în Dobrogea, meteorologii au emis Cod Galben de ploi însemnate, cu acumulări de 25–50 l/mp. În aceeași perioadă, între 2 și 3 octombrie, vântul va avea intensificări de 50–70 km/h în Muntenia, Dobrogea, estul Olteniei și sudul Moldovei.\nDe joi seara, a fost activat și un Cod Portocaliu pentru intensificări puternice ale vântului în Teleorman, Giurgiu, Călărași, Ialomița, Brăila, Buzău, Ilfov, municipiul București și zona litoralului Constanța-Tulcea, cu rafale care pot ajunge la 70–90 km/h.\nNinge pe crestele înalte\nLa altitudini de peste 1.500 de metri, în estul Carpaților Meridionali și în Carpații de Curbură, este în vigoare un Cod Galben pentru ninsori temporar viscolite, cu vânt în rafale de 50–70 km/h și strat de zăpadă între 10 și 30 cm.\nÎn același timp, zonele montane din Caraș-Severin, Gorj, Vâlcea, Hunedoara, Alba, Sibiu și Brașov se află sub Cod Portocaliu de ninsori abundente, cu strat de zăpadă de 30–50 cm și rafale de vânt de 70–80 km/h, vizibilitatea fiind redusă din cauza viscolului.\nTrebuie să fii autentificat pentru a lăsa un comentariu.",
  "highlightText": "",
  "highlightTitle": "",
  "highlightThreadTitle": "",
  "language": "romanian",
  "sentiment": "negative",
  "categories": [
    "Weather",
    "Disaster and Accident"
  ],
  "topics": [
    "Weather->weather warning",
    "Weather->weather phenomena",
    "Disaster and Accident->natural disaster"
  ],
  "ai_allow": true,
  "has_canonical": false,
  "breaking": null,
  "webz_reporter": false,
  "external_links": [
    "https://www.meteoromania.ro/",
    "https://www.meteoromania.ro",
    "https://meteoromania.ro/"
  ],
  "external_images": [],
  "internal_images": [],
  "entities": {
    "persons": [],
    "locations": [],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [
      "top_news_ro",
      "top_news"
    ],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-10-02T11:54:53.152+03:00",
  "updated": "2025-10-02T11:59:50.000+03:00"
}