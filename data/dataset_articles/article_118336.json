{
  "thread": {
    "uuid": "8477d82f00df1302784b8fef20624580a84a32eb",
    "url": "https://www.cotidianul.ro/cod-rosu-de-ploi-2/",
    "site_full": "www.cotidianul.ro",
    "site": "cotidianul.ro",
    "site_section": "https://cotidianul.ro",
    "site_categories": [
      "media",
      "top_news_ro",
      "top_news"
    ],
    "section_title": "Cotidianul RO",
    "site_title": "Cotidianul RO",
    "title": "Cod roșu de ploi. Va ploua cât într-o lună",
    "title_full": "Cod roșu de ploi. Va ploua cât într-o lună",
    "published": "2025-10-02T10:33:00.000+03:00",
    "replies_count": 0,
    "participants_count": 1,
    "site_type": "news",
    "country": "RO",
    "main_image": "https://www.cotidianul.ro/wp-content/uploads/2018/06/21/ploi-autostrada.jpg",
    "performance_score": 0,
    "domain_rank": 71407,
    "domain_rank_updated": "2025-09-29T00:00:00.000+03:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "8477d82f00df1302784b8fef20624580a84a32eb",
  "url": "https://www.cotidianul.ro/cod-rosu-de-ploi-2/",
  "ord_in_thread": 0,
  "author": "(R.C.)",
  "published": "2025-10-02T10:33:00.000+03:00",
  "title": "Cod roșu de ploi. Va ploua cât într-o lună",
  "text": "Alertă în două județe din sudul țării unde se așteaptă ploi puternice din această seară până mâine, la ora 21. Meteorologii au emis Cod roşu de ploi abundente seara în Dolj şi Olt, județe în care va ploua abundent şi se vor acumula cantităţi de apă de 100 – 110 l/mp. De altfel, o informare de vreme deosebit de rece, ploi importante cantitativ, intensificări ale vântului şi ninsori temporar viscolite la altitudini de peste 1500 de metri a intrat în vigoare joi la ora 10:00 şi este valabilă până sâmbătă dimineaţa.\nVremea va fi deosebit de rece în cea mai mare parte a ţării, cu temperaturi maxime cuprinse între 7 şi 15 grade, mai ridicate în Dobrogea spre 17 – 20 de grade, şi minime între 0 şi 10 grade.\nDin dimineaţa zilei de joi (2 octombrie), aria ploilor se va extinde treptat dinspre sud-vest, în întreaga ţară, se vor acumula cantităţi importante de apă, de 25 – 50 l/mp, iar în regiunile sudice de peste 70 – 90 l/mp.\nLa munte vor fi precipitaţii mixte, iar la altitudini de peste 1.500 de metri va ninge temporar viscolit şi se va depune strat de zăpadă. Temporar, vântul va avea intensificări în sud, în est, la munte şi izolat în rest, cu viteze, în general, de 45 – 55 km/h, iar în Muntenia şi Dobrogea de peste 60 – 70 km/h.",
  "highlightText": "",
  "highlightTitle": "",
  "highlightThreadTitle": "",
  "language": "romanian",
  "sentiment": "negative",
  "categories": [
    "Weather"
  ],
  "topics": [
    "Weather->weather warning"
  ],
  "ai_allow": true,
  "has_canonical": false,
  "breaking": null,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [],
    "locations": [],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [
      "top_news_ro",
      "top_news"
    ],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-10-02T12:13:17.362+03:00",
  "updated": "2025-10-02T12:16:18.000+03:00"
}