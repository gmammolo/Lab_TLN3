{
  "thread": {
    "uuid": "b8b72fc090d6c5545dda919e302669ed31825ace",
    "url": "https://www.lanazione.it/viareggio/cronaca/i-superyacht-isola-felice-export-708a6375",
    "site_full": "www.lanazione.it",
    "site": "lanazione.it",
    "site_section": "https://www.lanazione.it/rss",
    "site_categories": [
      "media",
      "top_news_it",
      "top_news",
      "arts, culture and entertainment",
      "human interest",
      "lifestyle and leisure",
      "economy, business and finance",
      "crime, law and justice",
      "politics",
      "sport"
    ],
    "section_title": "Tutte le notizie di  oggi - Nazione",
    "site_title": "La Nazione - Tutte le ultime notizie in tempo reale dalla Toscana",
    "title": "I superyacht isola felice. Export ok nonostante i dazi",
    "title_full": "I superyacht isola felice. Export ok nonostante i dazi",
    "published": "2026-01-15T08:00:00.000+02:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://www.lanazione.it/image-service/view/acePublic/alias/contentid/NzkyYTkwMWQtMjU4ZS00/0/i-superyacht-isola-felice-export-ok-nonostante-i-dazi.jpg?f=16:9&amp;w=1200&amp;h=675",
    "performance_score": 0,
    "domain_rank": 17146,
    "domain_rank_updated": "2026-01-11T23:00:00.000+02:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "b8b72fc090d6c5545dda919e302669ed31825ace",
  "url": "https://www.lanazione.it/viareggio/cronaca/i-superyacht-isola-felice-export-708a6375",
  "ord_in_thread": 0,
  "author": "La Nazione",
  "published": "2026-01-15T08:00:00.000+02:00",
  "title": "I superyacht isola felice. Export ok nonostante i dazi",
  "text": "\"I dazi anche per il 2026 sono la sfida più significativa per la nostra economia \". Ad affermarlo è l’esperto di finanza Gianfranco Antognoli. \"Essendo l’ economia italiana votata all’ export – dice Antognoli – il nostro sistema produttivo risente fortemente dei dazi imposti dalla politica protezionistica statunitense. Non risultano particolarmente colpiti il settore della nautica ed il cartario che trainano l’economia della provincia di Lucca. Le misure protezionistiche creano inoltre incertezze e quindi frenano gli investimenti che costituiscono il volano principale di una economia di trasformazione. Il possibile aumento di valore del dollaro poi aumenta il costo delle materie prime importate pagate come noto nella valuta americana. L’Italia non può reagire da sola ma in un contesto Ue per le contromisure. Si punta solo ad ottenere con negoziati esenzioni specifiche su alcuni prodotti. Le regioni del Nord Italia sono le più colpite per la maggiore importanza del mercato di sbocco Usa. La nautica da diporto invece continua a crescere nonostante i dazi, oggi al 15%, nel settore\".\n\"L’ export – prosegue Antognoli – è aumentato del 34% nell’ultimo trimestre 2025 soprattutto per le imbarcazioni oltre i 24 metri, super yacht, di cui l’Italia detiene il 50% circa della produzione mondiale , con il distretto di Viareggio e Alto Tirreno che rappresentano una percentuale importante per fatturato e qualita del prodotto. Per il futuro i grandi cantieri viareggini potrebbero spostare una parte della produzione in Usa, ma al momento le previsioni indicano ancora commesse in crescita per il prossimo triennio. Molti cantieri però stanno aprendo hub in Florida per assistenza e rifiniture e questo potrebbe togliere in futuro lavoro all’indotto del settore. Concludendo i dazi non costituiscono un ‘affare’ nemmeno per i settori più resilienti come quello della nautica e l’unica possibilità, ma non è certo facile attuarla, è diversificare i mercati di sbocco con una politica industriale che premi la produttività e la crescita del valore del brand che rappresentano soluzioni difficili e non di rapida realizzazione. La diversificazione è praticamente lo spostamento verso mercati alternativi quali Corea del Sud, Emirati Arabi e Canada per cui occorrono tempi non brevi e investimenti importanti. Naturalmente ci sono i provvedimenti messi in campo da Governo, ovvero Simest Pnrr, bonus per l’internalizzazione e il riposizionamento industriale che sono stati approntati per mitigare l’impatto sul ‘made in Italy’. Concludendo la guerra commerciale andrebbe evitata perché di fatto, alla fine, potrà rendere tutti più poveri\".",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "negative",
  "categories": [
    "Economy, Business and Finance"
  ],
  "topics": [
    "Economy, Business and Finance->economy"
  ],
  "ai_allow": true,
  "has_canonical": false,
  "breaking": true,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [
      {
        "name": "Gianfranco Antognoli",
        "sentiment": "none"
      }
    ],
    "locations": [
      {
        "name": "provincia di Lucca",
        "sentiment": "none"
      }
    ],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [
      "top_news_it",
      "top_news"
    ],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2026-01-15T08:13:22.749+02:00",
  "updated": "2026-01-15T08:14:56.000+02:00"
}