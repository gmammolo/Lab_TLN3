{
  "thread": {
    "uuid": "a05dc82ee06b826fd2fba6c8e9f04428f670433d",
    "url": "https://www.stiripesurse.ro/video-uraganul-imelda-a-lovit-insulele-bermude_3816838",
    "site_full": "www.stiripesurse.ro",
    "site": "stiripesurse.ro",
    "site_section": "https://www.stiripesurse.ro",
    "site_categories": [
      "media",
      "top_news_ro",
      "top_news"
    ],
    "section_title": "Stiri pe surse - Cele mai noi stiri",
    "site_title": "Stiri pe surse - Cele mai noi stiri",
    "title": "VIDEO Uraganul Imelda a lovit Insulele Bermude",
    "title_full": "VIDEO Uraganul Imelda a lovit Insulele Bermude",
    "published": "2025-10-02T11:52:00.000+03:00",
    "replies_count": 0,
    "participants_count": 1,
    "site_type": "news",
    "country": "RO",
    "main_image": "https://www.stiripesurse.ro/media/images/202506/media-175034215042369200.webp",
    "performance_score": 0,
    "domain_rank": 74438,
    "domain_rank_updated": "2025-09-29T00:00:00.000+03:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "a05dc82ee06b826fd2fba6c8e9f04428f670433d",
  "url": "https://www.stiripesurse.ro/video-uraganul-imelda-a-lovit-insulele-bermude_3816838",
  "ord_in_thread": 0,
  "author": "George Traicu",
  "published": "2025-10-02T11:52:00.000+03:00",
  "title": "VIDEO Uraganul Imelda a lovit Insulele Bermude",
  "text": "Uraganul Imelda a lovit Insulele Bermude din Oceanul Atlantic miercuri, cu vânturi ce au atins viteza de 155 de kilometri pe oră, a raportat Centrul Naţional pentru Uragane (NHC) din Statele Unite, relatează DPA, potrivit Agerpres.\nSpecialiştii în meteorologie se aşteaptă ca uraganul Imelda, clasificat ca fiind de categoria 2 pe o scară cu cinci trepte, să traverseze aceste insulele în următoarele ore.\nNHC a avertizat cu privire la formarea unor vânturi ce au forţa unui uragan şi în legătură cu precipitaţiile abundente care ar putea provoca inundaţii. De asemenea, meteorologii americani au prognozat o furtună periculoasă cu \"valuri mari şi distrugătoare\".\nPrognozele anterioare sugerau că Imelda va trece pe lângă Insulele Bermude fără să atingă uscatul. Schimbarea sa bruscă de traiectorie a fost legată de uraganul Humberto, care a trecut marţi pe lângă Bermuda şi a influenţat traiectoria lui Imelda, a relatat cotidianul The Royal Gazette.\nUraganul Imelda a provocat deja luni ploi torenţiale şi inundaţii în Marea Caraibilor. Două persoane au murit în provinciile Guantanamo şi Santiago de Cuba din estul Cubei, a declarat prim-ministrul cubanez, Manuel Marrero Cruz, într-un mesaj distribuit pe reţeaua de socializare X.\nCicloanele tropicale se formează deasupra apelor calde ale oceanului. Sezonul uraganelor din Oceanul Atlantic durează în mod oficial de la 1 iunie până pe 30 noiembrie.",
  "highlightText": "",
  "highlightTitle": "",
  "highlightThreadTitle": "",
  "language": "romanian",
  "sentiment": "negative",
  "categories": [
    "Weather"
  ],
  "topics": [
    "Weather->weather phenomena"
  ],
  "ai_allow": true,
  "has_canonical": false,
  "breaking": null,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [],
    "locations": [],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [
      "top_news_ro",
      "top_news"
    ],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-10-02T12:56:56.827+03:00",
  "updated": "2025-10-02T13:00:56.000+03:00"
}