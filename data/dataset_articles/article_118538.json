{
  "thread": {
    "uuid": "a8ef99070ce2642e5d294751c066ebc4dd353b83",
    "url": "https://www.meteoweb.eu/2025/10/meteo-freddo-in-alto-adige-a-bolzano-via-allaccensione-dei-riscaldamenti-in-casa/1001844425/",
    "site_full": "www.meteoweb.eu",
    "site": "meteoweb.eu",
    "site_section": "http://www.meteoweb.eu/feed",
    "site_categories": [
      "media",
      "top_news_it",
      "top_news"
    ],
    "section_title": "MeteoWeb",
    "site_title": "MeteoWeb | Previsioni Meteo, Terremoti e Notizie di Scienza",
    "title": "Meteo, freddo in Alto Adige: a Bolzano via all'accensione dei riscaldamenti in casa",
    "title_full": "Meteo, freddo in Alto Adige: a Bolzano via all'accensione dei riscaldamenti in casa",
    "published": "2025-10-02T12:15:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://www.meteoweb.eu/wp-content/uploads/2016/04/termosifoni.jpg",
    "performance_score": 0,
    "domain_rank": 60854,
    "domain_rank_updated": "2025-09-29T00:00:00.000+03:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "a8ef99070ce2642e5d294751c066ebc4dd353b83",
  "url": "https://www.meteoweb.eu/2025/10/meteo-freddo-in-alto-adige-a-bolzano-via-allaccensione-dei-riscaldamenti-in-casa/1001844425/",
  "ord_in_thread": 0,
  "author": "Beatrice Raso",
  "published": "2025-10-02T12:15:00.000+03:00",
  "title": "Meteo, freddo in Alto Adige: a Bolzano via all'accensione dei riscaldamenti in casa",
  "text": "Via all’attivazione degli impianti di riscaldamento a Bolzano a causa dell’ arrivo precoce del freddo . A causa delle basse temperature previste anche nei prossimi giorni, con la minima intorno ai +4°C , soprattutto nelle ore mattutine e serali, il sindaco di Bolzano ha autorizzato l’accensione anticipata degli impianti di riscaldamento domestici a partire da lunedì 6 ottobre , per un massimo di 7 ore giornaliere. La decisione è stata adottata in deroga a quanto stabilito dall’art. 4 del Dpr 16 aprile 2013 n. 74, che fissa per la zona climatica E (in cui rientra Bolzano) il periodo di esercizio degli impianti termici tra il 15 ottobre e il 15 aprile.\nL’autorizzazione si fonda inoltre sulle previsioni meteo provinciali che annunciano un generale calo delle temperature e su quanto previsto dall’ordinanza comunale del 7 marzo 2018, che consente l’anticipo o il posticipo dell’accensione del riscaldamento – entro il limite delle 7 ore giornaliere. Il provvedimento riguarda gli impianti di riscaldamento degli edifici siti nel territorio comunale di Bolzano.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "negative",
  "categories": [
    "Weather",
    "Environment",
    "Social Issue"
  ],
  "topics": [
    "Weather->weather forecast",
    "Environment->sustainability",
    "Environment->energy resources",
    "Environment->climate change",
    "Social Issue->social condition"
  ],
  "ai_allow": true,
  "has_canonical": false,
  "breaking": null,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [],
    "locations": [],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [
      "top_news_it",
      "top_news"
    ],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-10-02T13:37:26.445+03:00",
  "updated": "2025-10-03T14:08:17.000+03:00"
}