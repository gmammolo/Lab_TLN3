{
  "thread": {
    "uuid": "c1726fa9df237248cf957c7c4738092941bae525",
    "url": "https://www.news.ro/social/cod-rosu-de-inundatii-in-judetele-mehedinti-dolj-valcea-olt-si-teleorman-1922404702212025101222185907",
    "site_full": "www.news.ro",
    "site": "news.ro",
    "site_section": "https://news.ro",
    "site_categories": [
      "media",
      "law_government_and_politics",
      "politics",
      "top_news_ro",
      "top_news"
    ],
    "section_title": "Știri de ultimă oră - Agenție Știri - Ultimele ştiri - Știri online | News.ro",
    "site_title": "Știri de ultimă oră - Agenție Știri - Ultimele ştiri - Știri online | News.ro",
    "title": "Cod roşu de inundaţii, în judeţele Mehedinţi, Dolj, Vâlcea, Olt şi Teleorman",
    "title_full": "Cod roşu de inundaţii, în judeţele Mehedinţi, Dolj, Vâlcea, Olt şi Teleorman",
    "published": "2025-10-02T12:47:00.000+03:00",
    "replies_count": 0,
    "participants_count": 1,
    "site_type": "news",
    "country": "RO",
    "main_image": "https://i0.1616.ro/media/2/2701/33586/22185907/1/harta-hidro-2-oct-25.png?width=640",
    "performance_score": 0,
    "domain_rank": 73126,
    "domain_rank_updated": "2025-09-29T00:00:00.000+03:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "c1726fa9df237248cf957c7c4738092941bae525",
  "url": "https://www.news.ro/social/cod-rosu-de-inundatii-in-judetele-mehedinti-dolj-valcea-olt-si-teleorman-1922404702212025101222185907",
  "ord_in_thread": 0,
  "author": "News.ro",
  "published": "2025-10-02T12:47:00.000+03:00",
  "title": "Cod roşu de inundaţii, în judeţele Mehedinţi, Dolj, Vâlcea, Olt şi Teleorman",
  "text": "Hidrologii au emis o avertizare Cod roşu de inundaţii pentru judeţele Mehedinţi, Dolj, Vâlcea, Olt şi Teleorman, care va intra în vigoare vineri la prânz. Alte judeţe se vor afla sub avertizări Cod portocaliu şi Cod galben de inundaţii. Populaţia din zonele afectate este sfătuită să evite zonele cu risc, dar şi să îşi pregătească bagaje de strictă necesitate pentru eventuale evacuări.\nInstitutul Naţional de Hidrologie şi Gospodărire a Apelor (INHGA) a anunţat, joi, că, având în vedere situaţia hidrometeorologică actuală şi prognoza meteorologică pentru următoarele 72 de ore, specialiştii au emis o avertizare Cod roşu care intră în vigoare vineri, la ora 12:00, până sâmbătă, la aceeaşi oră.\nCodul roşu vizează râuri din judeţele Mehedinţi, Dolj, Vâlcea, Olt şi Teleorman.\nOraşul meu acasă şi la birou (ediţia a IV-a)\nTotodată, de vineri, de la ora 06:00, până sâmbătă, la ora 24:00, va fi activ Codul portocaliu în judeţele: Caraş-Severin, Mehedinţi, Dolj, Gorj, Vâlcea, Argeş, Olt, Teleorman, Dâmboviţa, Giurgiu, Ilfov, Prahova şi Ialomiţa, iar de vineri, de la ora 20:00, până sâmbătă, la aceeaşi oră, acelaşi Cod va viza râuri din judeţul Vrancea.\nDe asemenea, a fost emis Cod galben pentru două intervale distincte:\n- de joi, de la ora 16:00, până duminică, la ora 12:00, vor fi afectate judeţele: Alba, Sibiu, Hunedoara, Timiş, Caraş-Severin, Gorj, Mehedinţi, Dolj, Vâlcea, Argeş, Olt, Teleorman, Dâmboviţa, Giurgiu, Ilfov, Prahova, Ialomiţa, Buzău, Braşov, Covasna, Constanţa şi Tulcea.\n- vineri, de la ora 12:00, până duminică, la ora 12:00, Codul galben este extins şi asupra judeţelor Vrancea, Buzău, Neamţ, Bacău, Harghita şi Galaţi.\n”Fenomenele vizate includ scurgeri importante pe versanţi torenţi şi pâraie, viituri rapide pe râurile mici, cu posibile efecte de inundaţii locale şi creşteri de debite şi niveluri, precum şi probabilitatea depăşirii cotelor de apărare. Populaţia din judeţele afectate este rugată să manifeste prudenţă şi să respecte recomandările autorităţilor. Se recomandă evitarea deplasărilor în zonele expuse riscului de inundaţii, a traversărilor prin vaduri sau poduri improvizate, precum şi luarea măsurilor preventive pentru protejarea bunurilor şi a locuinţelor situate în zone joase”, au transmis hidrologii.\nDe asemenea, este esenţială curăţarea rigolelor şi şanţurilor de scurgere, pregătirea unor bagaje de strictă necesitate pentru eventuale evacuări şi menţinerea unui contact constant cu autorităţile locale şi cu sursele oficiale de informare.\nGoogle News\nArticolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa abonamente@news.ro.",
  "highlightText": "",
  "highlightTitle": "",
  "highlightThreadTitle": "",
  "language": "romanian",
  "sentiment": "negative",
  "categories": [
    "Weather",
    "Disaster and Accident",
    "Social Issue"
  ],
  "topics": [
    "Weather->weather warning",
    "Disaster and Accident->natural disaster",
    "Social Issue->social problem",
    "Social Issue->population and census",
    "Social Issue->social condition"
  ],
  "ai_allow": true,
  "has_canonical": false,
  "breaking": true,
  "webz_reporter": false,
  "external_links": [
    "https://news.google.com/publications/CAAqBwgKMOa6sAsw89XHAw?hl=ro&gl=RO&ceid=RO:ro",
    "https://www.news.google.com/publications/CAAqBwgKMOa6sAsw89XHAw?hl=ro&gl=RO&ceid=RO:ro",
    "https://news.google.com/publications/CAAqBwgKMOa6sAsw89XHAw"
  ],
  "external_images": [],
  "internal_images": [],
  "entities": {
    "persons": [],
    "locations": [],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [
      "top_news_ro",
      "top_news"
    ],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-10-02T13:42:09.656+03:00",
  "updated": "2025-10-02T13:55:20.000+03:00"
}