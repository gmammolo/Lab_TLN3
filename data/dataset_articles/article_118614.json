{
  "thread": {
    "uuid": "9ced919fb921ffe8ece1a8d8bc31930d9299845f",
    "url": "https://www.mediafax.ro/stirile-zilei/risc-major-de-inundatii-s-a-emis-cod-rosu-pe-mai-multe-rauri-din-tara-sute-de-angajati-ai-apelor-romane-mobilizati-23619640",
    "site_full": "www.mediafax.ro",
    "site": "mediafax.ro",
    "site_section": "http://www.mediafax.ro/rss/comunicate",
    "site_categories": [
      "media",
      "top_news_ro",
      "top_news"
    ],
    "section_title": "Mediafax",
    "site_title": "Știri de ultimă oră și cele mai noi știri pe surse - Știri online | Mediafax",
    "title": "Risc major de inundații. S-a emis Cod roșu pe mai multe râuri din țară. Sute de angajați ai Apelor Române, mobilizați",
    "title_full": "Risc major de inundații. S-a emis Cod roșu pe mai multe râuri din țară. Sute de angajați ai Apelor Române, mobilizați",
    "published": "2025-10-02T13:06:00.000+03:00",
    "replies_count": 0,
    "participants_count": 1,
    "site_type": "news",
    "country": "RO",
    "main_image": "https://www.mediafax.ro//wp-content/uploads/2025/10/whatsapp-image-2025-10-02-at-12-52-11.jpeg",
    "performance_score": 0,
    "domain_rank": 28824,
    "domain_rank_updated": "2025-09-29T00:00:00.000+03:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "9ced919fb921ffe8ece1a8d8bc31930d9299845f",
  "url": "https://www.mediafax.ro/stirile-zilei/risc-major-de-inundatii-s-a-emis-cod-rosu-pe-mai-multe-rauri-din-tara-sute-de-angajati-ai-apelor-romane-mobilizati-23619640",
  "ord_in_thread": 0,
  "author": "Mihaela Ionita",
  "published": "2025-10-02T13:06:00.000+03:00",
  "title": "Risc major de inundații. S-a emis Cod roșu pe mai multe râuri din țară. Sute de angajați ai Apelor Române, mobilizați",
  "text": "În baza avertizărilor ANM și INHGA, râurile din Muntenia sunt sub Cod roșu din cauza precipitațiilor prognozate de peste 100 l/mp în următoarele 24 de ore. Viiturile rapide se pot forma pe râurile mici, cu efecte locale importante. Râurile mari sunt protejate de lucrările hidrotehnice gestionate de Apelor Române.\nConform ultimelor informații, peste 500 de angajați și 75 de utilaje ale Apelor Române sunt în alertă maximă pentru a proteja comunitățile.\nApele Române și Hidroelectrica au fost pregătite pentru preluarea surplusului de apă și atenuarea undelor de viitură care sunt prognzate să se formeze.\nEchipele Apelor Române sunt pregătite să sprijine autoritățile locale și să intervină, alături de IJSU, în operațiunile de înlăturare a efectelor produse de inundații.\nAutoritățile locale trebuie să transmită rapid avertizările populației și să sprijine echipele Apelor Române în intervențiile de protejare a lucrărilor de apărare existente, aflate în administrare.\n„Echipele Apelor Române sunt în stare de alertă și de vigilență maximă. Intervenim 24/24 în teren, pregătiți să acționăm pentru protejarea comunităților”, a declarat Directorul General Florin Ghiță.\nEchipele Apelor Române monitorizează constant nivelurile și debitele râurilor și rămân pregătite să intervină rapid în zonele vulnerabile.",
  "highlightText": "",
  "highlightTitle": "",
  "highlightThreadTitle": "",
  "language": "romanian",
  "sentiment": "negative",
  "categories": [
    "Weather",
    "Environment",
    "Social Issue"
  ],
  "topics": [
    "Weather->weather warning",
    "Environment->environmental pollution",
    "Environment->water",
    "Environment->natural resources",
    "Social Issue->social problem"
  ],
  "ai_allow": true,
  "has_canonical": false,
  "breaking": true,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [],
    "locations": [],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [
      "top_news_ro",
      "top_news"
    ],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-10-02T14:05:05.927+03:00",
  "updated": "2025-10-02T14:10:52.000+03:00"
}