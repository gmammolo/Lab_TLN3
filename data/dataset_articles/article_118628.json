{
  "thread": {
    "uuid": "a2a371386ede002f9c6e5909834493243931e8b9",
    "url": "https://www.antena3.ro/meteo/sefa-anm-vom-avea-un-strat-de-50-cm-de-zapada-si-o-vreme-a-extremelor-cat-dureaza-vremea-rea-si-zonele-cele-mai-afectate-761675.html",
    "site_full": "www.antena3.ro",
    "site": "antena3.ro",
    "site_section": "https://www.antena3.ro/sport",
    "site_categories": [
      "media"
    ],
    "section_title": "Sport. Știri interne și externe din sport | Antena 3 CNN",
    "site_title": "Antena 3 CNN - Exclusive News Channel Partner",
    "title": "Șefa ANM: Vom avea un strat de 50 cm de zăpadă și o vreme a extremelor. Cât durează vremea rea și zonele cele mai afectate | Antena 3 CNN",
    "title_full": "Șefa ANM: Vom avea un strat de 50 cm de zăpadă și o vreme a extremelor. Cât durează vremea rea și zonele cele mai afectate | Antena 3 CNN",
    "published": "2025-10-02T13:01:00.000+03:00",
    "replies_count": 0,
    "participants_count": 1,
    "site_type": "news",
    "country": "RO",
    "main_image": "https://www.antena3.ro/thumbs/amp/2025/10/02/sefa-anm-vom-avea-un-strat-de-50-cm-de-zapada-si-o-vreme-a-extremelor-cat-dureaza-vremea-rea-si-zonele-cele-mai-afectate-1011721.webp",
    "performance_score": 0,
    "domain_rank": 31054,
    "domain_rank_updated": "2025-09-29T00:00:00.000+03:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "a2a371386ede002f9c6e5909834493243931e8b9",
  "url": "https://www.antena3.ro/meteo/sefa-anm-vom-avea-un-strat-de-50-cm-de-zapada-si-o-vreme-a-extremelor-cat-dureaza-vremea-rea-si-zonele-cele-mai-afectate-761675.html",
  "ord_in_thread": 0,
  "author": "D.C.",
  "published": "2025-10-02T13:01:00.000+03:00",
  "title": "Șefa ANM: Vom avea un strat de 50 cm de zăpadă și o vreme a extremelor. Cât durează vremea rea și zonele cele mai afectate | Antena 3 CNN",
  "text": "Meteorologii au emis cod roșu de ploi abundente, primul din acest sezon . Un ciclon mediteranean a adus ninsori, ploi și vânt puternic în jumătate de țară. Elena Mateescu, directorul ANM, a explicat la Antena 3 CNN ce se întâmplă cu vremea în următoarele 48 de ore și care sunt zonele cele mai afectate.\n„Vom avea o vreme a extremelor meteorologice în următoarele 24-48 de ore, pentru jumătatea de sud a țării. În primul rând, avem codul roșu care va intra în vigoare în această seară (joi - n.n), la ora 18:00, și va fi în vigoare până mâine seară, în județele Dolj și Olt. Acolo, cantitățile de precipitații vor fi importante, de 100-110 litri/ mp, de două ori față de valorile normale din octombrie.\nA fost extinsă și aria județelor cu cod portocaliu și chiar prelungită ca timp, până mâine seară, la ora 23:00, atât din perspectiva cantităților de precipitații foarte importante, de peste 70, chiar 90 de litri/ mp.\nÎn Capitală și județele din jur vor fi intensificări ale vântului și vorbim de viteză la rafală de 75-85 km/ oră.\nDe asemenea, la munte, la altitudini de peste 1.500 metri vom avea ninsori viscolite, strat consistent de zăpadă, de 30-50 de centimetri”, a spus Elena Mateescu.\nDirectoarea ANM a mai precizat că jumătatea sudică a țării va fi sub alerte meteo de vreme rea pentru următoarele 24-48 de ore, perioadă în care va fi înregistrată toată gama de fenomene meteorologice extreme.\nElena Mateescu a mai menționat că avem primul cod roșu pentru o lună octombrie pentru cantități abundente de precipitații emis de Administrația Națională de Meteorologie.\n× Abonează-te la canalul de WhatsApp Antena 3 CNN\nFanatik O nouă forță în fotbalul românesc cu patroni miliardari! „50 de milioane de euro la ei e o scobitoare. În doi ani defilează în prima ligă”",
  "highlightText": "",
  "highlightTitle": "",
  "highlightThreadTitle": "",
  "language": "romanian",
  "sentiment": "negative",
  "categories": [
    "Weather",
    "Social Issue",
    "Human Interest"
  ],
  "topics": [
    "Weather->weather warning",
    "Weather->weather phenomena",
    "Social Issue->demographics",
    "Social Issue->social problem",
    "Social Issue->social condition",
    "Human Interest->human mishap"
  ],
  "ai_allow": true,
  "has_canonical": false,
  "breaking": null,
  "webz_reporter": false,
  "external_links": [
    "https://app.mycountrytalks.org/talks/eada67e2-7bc0-47ba-8729-91e9f379fd40/join?starting_question=1418",
    "https://whatsapp.com/channel/0029VaalXOW002TFhMYZ951t",
    "https://www.fanatik.ro/o-noua-forta-in-fotbalul-romanesc-cu-patroni-miliardari-50-de-milioane-de-euro-la-ei-e-o-scobitoare-in-doi-ani-defileaza-in-prima-liga-21281526",
    "https://www.whatsapp.com/channel/0029VaalXOW002TFhMYZ951t",
    "https://fanatik.ro/o-noua-forta-in-fotbalul-romanesc-cu-patroni-miliardari-50-de-milioane-de-euro-la-ei-e-o-scobitoare-in-doi-ani-defileaza-in-prima-liga-21281526",
    "https://www.app.mycountrytalks.org/talks/eada67e2-7bc0-47ba-8729-91e9f379fd40/join?starting_question=1418",
    "https://app.mycountrytalks.org/talks/eada67e2-7bc0-47ba-8729-91e9f379fd40/join"
  ],
  "external_images": [],
  "internal_images": [],
  "entities": {
    "persons": [],
    "locations": [],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-10-02T14:09:24.483+03:00",
  "updated": "2025-10-02T14:17:27.000+03:00"
}