{
  "thread": {
    "uuid": "543d4b6ac7ef6baddcfe7861b841bef78ecd48b1",
    "url": "https://www.bugetul.ro/iarna-s-a-napustit-asupra-romaniei-trei-cicloane-s-au-ciocnit-pe-teritoriul-tarii-noastre-si-au-facut-prapad-pe-sosele-si-la-munte/",
    "site_full": "www.bugetul.ro",
    "site": "bugetul.ro",
    "site_section": "https://www.bugetul.ro/actual/feed",
    "site_categories": [
      "media",
      "top_news_ro",
      "top_news"
    ],
    "section_title": "",
    "site_title": "Bugetul.ro - Cele mai noi știri din România",
    "title": "Iarna s-a năpustit asupra României. Trei cicloane s-au ciocnit pe teritoriul țării noastre și au făcut prăpăd pe șosele și la munte",
    "title_full": "Iarna s-a năpustit asupra României. Trei cicloane s-au ciocnit pe teritoriul țării noastre și au făcut prăpăd pe șosele și la munte",
    "published": "2025-11-20T08:51:00.000+02:00",
    "replies_count": 0,
    "participants_count": 1,
    "site_type": "news",
    "country": "RO",
    "main_image": "https://www.bugetul.ro/media/images/202511/iarna-4_RwhHs.webp",
    "performance_score": 0,
    "domain_rank": 166308,
    "domain_rank_updated": "2025-11-16T23:00:00.000+02:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "543d4b6ac7ef6baddcfe7861b841bef78ecd48b1",
  "url": "https://www.bugetul.ro/iarna-s-a-napustit-asupra-romaniei-trei-cicloane-s-au-ciocnit-pe-teritoriul-tarii-noastre-si-au-facut-prapad-pe-sosele-si-la-munte/",
  "ord_in_thread": 0,
  "author": "Dragos Stefanescu",
  "published": "2025-11-20T08:51:00.000+02:00",
  "title": "Iarna s-a năpustit asupra României. Trei cicloane s-au ciocnit pe teritoriul țării noastre și au făcut prăpăd pe șosele și la munte",
  "text": "Trei cicloane care s-au ciocnit pe teritorialul României au adus primul episod de iarnă. Astfel, în mai multe regiuni ale țării au fost ninsori abundente, circulația rutieră fiind serios afectată. La munte, troienele de zăpadă au atins aproape un metru, crescând astfel riscul de avalanșă.\nIarna pare să-și intre în drepturi în țara noastră. Trei cicloane s-au ciocnit pe teritoriul României, aducând primele ninsori abundente din acest an.\nIarna pune stăpânire pe România\nPentru prima dată în acest sezon a nins şi în câteva oraşe din țara noastră. Astfel, un strat de zăpadă s-a aşternut pe străzile din Iași, Suceava, Bacău, Piatra Neamț și Miercurea Ciuc, iar temperaturile au coborât sub zero grade. Totuși, cele mai mari cantități de zăpadă au căzut la munte, astfel că pe vârful Omu troienele au aproape un metru şi este risc de avalanşă.\nMai mult, o porțiune dintr-un drum turistic care face legătura dintre Câmpulung Moldovenesc şi masivul Rarău a fost închisă din cauza zăpezilor, iar turiștii au fost întorși din drum.\n„Chiar iarnă, nu mă aşteptam să fie nins aici. Credeam că e deschis drumul şi putem merge. Cauciucurile de iarnă, totul e bine\", a declarat unul dintyre turiști.\nÎn aceste condiții, salvamontiștii avertizează că, fără echipament, pericolul este uriaș pentru turiștii care se aventurează pe munte în această perioadă.\n„Noi recomadăm de acum echipament de iarnă, ghete de iarnă, colţari, gheruţe. Foită de vant, polar, mănuşi, căciulă şi să intre pe traseu pe ore cat mai matinale\", a spus Voicu Raia, șef Salvamont Suceava.\n(VEZI ȘI: Cutremurele se înmulțesc în România. Mișcări seismice repetate în zona Vrancea)\nTemperaturile au scăzut mult sub pragul de 0 grade\nCea mai scăzută temperatură s-a înregistrat în Maramureş, minus 6 grade Celsius. În Miercurea Ciuc, oamenii sunt deja obişnuiţi cu iarna de noiembrie, așa că nu au fost luați prin surprindere de ninsoare.\n„La Miercurea-Ciuc, în timpul nopții au lucrat patru pluguri de zăpadă, două utilaje pentru trotuare și 20 de angajați, fiind împrăștiate 25 de tone de material antiderapant pe drumuri și trotuare”, se arată într-o postare de pe Facebook a viceprimarului municipiului Miercurea-Ciuc, Bors Béla.\nȘi la Rânca peisajul este unul autentic de iarnă, iar turiștii se bucură de zăpadă şi așteaptă cu nerăbdarea deschiderea pârtiilor.\n„A început sezonul ninsorilor, turiştii au sunat pentru acestă perioadă, avem weekendurile viitoare ocupate\", a spus Gheorghe Pîrvulescu, cabanier.\nTotuși, potrivit meteorologilor, vremea se încălzește de joi în toată țara, iar în sud temperaturile vor atinge 19 grade, în timp ce vineri şi sâmbătă chiar 22 de grade.",
  "highlightText": "",
  "highlightTitle": "",
  "highlightThreadTitle": "",
  "language": "romanian",
  "sentiment": "negative",
  "categories": [
    "Weather",
    "Disaster and Accident"
  ],
  "topics": [
    "Weather->weather phenomena",
    "Disaster and Accident->natural disaster"
  ],
  "ai_allow": true,
  "has_canonical": false,
  "breaking": true,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [],
    "locations": [],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [
      "top_news_ro",
      "top_news"
    ],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-11-20T09:12:02.476+02:00",
  "updated": "2025-11-20T09:18:22.000+02:00"
}