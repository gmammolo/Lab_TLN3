{
  "thread": {
    "uuid": "71e53d5f71a8d528dd665993d7b0ae5bbcbf353d",
    "url": "https://sahebkhabar.ir/news/75908746/صدای-بلند-خشکسالی-در-چهارمحال-و-بختیاری-کاهش-کامل-بارش-ها-و",
    "site_full": "sahebkhabar.ir",
    "site": "sahebkhabar.ir",
    "site_section": "http://sahebkhabar.ir/rss/tp/9",
    "site_categories": [],
    "section_title": "صاحب‌خبران - جدیدترین و آخرین اخبار ایران و جهان - استانی",
    "site_title": null,
    "title": "صدای بلند خشکسالی در چهارمحال و بختیاری؛ کاهش کامل بارش‌ها و جهش بی‌سابقه دما",
    "title_full": "صدای بلند خشکسالی در چهارمحال و بختیاری؛ کاهش کامل بارش‌ها و جهش بی‌سابقه دما",
    "published": "2025-11-20T07:51:00.000+02:00",
    "replies_count": 0,
    "participants_count": 1,
    "site_type": "news",
    "country": "IR",
    "main_image": "https://sahebkhabar.ir/hermes/irna1/irna1-86002055.jpg",
    "performance_score": 0,
    "domain_rank": 160255,
    "domain_rank_updated": "2025-11-16T23:00:00.000+02:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "71e53d5f71a8d528dd665993d7b0ae5bbcbf353d",
  "url": "https://sahebkhabar.ir/news/75908746/صدای-بلند-خشکسالی-در-چهارمحال-و-بختیاری-کاهش-کامل-بارش-ها-و",
  "ord_in_thread": 0,
  "author": "صاحب‌خبران - جدیدترین و آخرین اخبار ایران و جهان",
  "published": "2025-11-20T07:51:00.000+02:00",
  "title": "صدای بلند خشکسالی در چهارمحال و بختیاری؛ کاهش کامل بارش‌ها و جهش بی‌سابقه دما",
  "text": "صاحبخبر -\nبه گزارش ایرنا، صدای بلند خشکسالی در چهارمحال و بختیاری این روزها بیش از هر زمان دیگری به گوش میرسد؛ چرا که نهتنها بارشها کاهش چشمگیر داشته است، بلکه افزایش بیسابقه دما نیز شرایط اقلیمی استان را به شکلی کمسابقه تحتتأثیر قرار داده است.\nتداوم خشکسالی بیش از یک دهه اخیر، افت منابع آبی، آسیب به پوشش گیاهی و تهدید معیشت کشاورزان، چهرهای نگرانکننده از پاییز ۱۴۰۴ در بام زاگرس ترسیم کرده است.\nروند رو به رشد خشکسالی، کاهش منابع آبی، فشار بر بخش کشاورزی و تهدید پوشش گیاهی مجموعهای از پیامدهای جدی است که کارشناسان نسبت به آن هشدار میدهند و بر ضرورت بازنگری در مدیریت منابع و سازگاری با شرایط جدید اقلیمی تاکید دارند.\nدر همین ارتباط خبرگزاری جمهوری اسلامی(ایرنا) مرکز چهارمحال و بختیاری گفت وگویی با مدیرکل هواشناسی استان انجام داده است تا جزییات بیشتری در خصوص وضعیت بارشها و درجه دما در استان را بررسی کند.\nثبت تنها ۶ میلیمتر بارش طی ۲ ماه پاییز\nچهارمحال و بختیاری یکی از سردترین و پربارشترین استانهای کشور، امسال در شرایطی متفاوت و نگرانکننده قرار گرفته است تازهترین گزارشهای هواشناسی نشان میدهد از ابتدای پاییز تاکنون تنها ۶ میلیمتر بارش به ثبت رسیده است.\nمدیرکل هواشناسی چهارمحال و بختیاری با اشاره به کاهش ۴۰ درصدی بارش در سال گذشته و رکورددار بودن استان در افزایش ۱.۷ درجهای دما، از تشدید خشکسالی در استان خبر داد و گفت: براساس آمارهای موجود میانگین افزایش دمای این استان نیم درجه بالاتر از میانگین کل کشور است که رکوردی در میان استانها به شمار میرود.\nمعصومه نوروزی با بیان اینکه چهارمحال و بختیاری از نظر هواشناسی درگیر خشکسالی است اظهار داشت: این پدیده بیش از ۱۰ سال است که تداوم دارد و منجر به خشکسالی هیدرولوژیکی نیز شده است؛ در این شرایط استفاده بیرویه از آبهای زیرزمینی، کاهش آورد رودخانهها، افزایش دما، ذوب زودهنگام یخچالهای طبیعی و افزایش تبخیر در نتیجه افزایش دما از عوامل تشدیدکننده این شرایط به شمار میرود.\nبیشتر بخوانید:\nکاهش۸۰ درصدی بارشها در چهارمحال و بختیاری/ تا پایان آبان بارشی نداریم\nچهارمحال و بختیاری در آستانه تغییر اقلیم؛ هشدار کارشناسان درباره خشکسالی\nنوروزی با اشاره به تأثیر مخرب خشکسالی بر بخش کشاورزی ادامه داد: بر اساس رصد شاخصهای گیاهی، پوشش گیاهی چهارمحال و بختیاری به دلیل افزایش دما و کاهش بارندگی، نسبت به سال گذشته آسیب دیده است.\nآمار نگرانکننده پاییز ۱۴۰۴ بر بام زاگرس؛ ۸۰ درصد کاهش بارش\nمدیرکل هواشناسی چهارمحال و بختیاری با اشاره به سامانه اخیر بارشی در استان افزود: سامانه اخیر تنها ۶ میلیمتر بارش برای استان به دنبال داشت این در حالی است که تا این تاریخ (از اول مهر تا ۲۶ آبان) باید ۳۰ میلیمتر بارش دریافت میکردیم که حکایت از کاهش ۸۰ درصدی میزان بارندگیها در استان دارد.\nمدیرکل هواشناسی چهارمحال و بختیاری با اشاره به آمار بارشها از ابتدای مهرماه ۱۴۰۴ ادامه میدهد: همچنین هر چند دما نسبت به سال گذشته تعدیل شده با این وجود میانگین دما از اول مهرماه تاکنون نسبت به میانگین بلند مدت هشت دهم درجه سانتیگراد افزایش یافته است.\nوی یادآور شد: در پاییز امسال میانگین دمای صبحگاهی در استان ۱.۳ درجه سانتیگراد نسبت به بلندمدت سردتر شده است درحالی که میانگین دمای ظهرهنگام ۲.۴ درجه سانتیگراد افزایش را نشان میدهد؛ این تفاوت دمایی ناشی از اثرات خشکسالی و تغییرات اقلیمی است.\nبه گفته نوروزی، کمبود رطوبت در جو، نبود ابر در آسمان و تداوم حضور الگوی جنب حارهای سبب صبحهای سرد و ظهرهای گرم در استان شده است.\nوی با اشاره به پیشبینیهای هواشناسی ادامه میدهد: انتظار میرود روند افزایش دما تا پایان زمستان ادامه یابد و در برخی بازههای زمانی، به ویژه از نیمه بهمن تا پایان اسفند، بین یک تا ۲ درجه سانتیگراد افزایش دما در چهارمحال و بختیاری پیشبینی شده است.\nنوروزی اضافه کرد: رخدادی که در سال زراعی جاری شکل گرفته است کاهش محسوس دمای هوا در صبحگاه و افزایش دما در ظهرهنگام در مقایسه با میانگین بلندمدت است.\nپیشبینی بارشها؛ پاییز کم بارش در پیش است\nبه گفته مدیرکل هواشناسی چهارمحال و بختیاری، پیشبینی میشود بارشهای فصل پاییز، کمتر از نرمال (عادی) باشد و برای ۲ ماه اول زمستان (دی و بهمن) بارشها در حد نرمال و بارشهای فصل بهار نیز به ویژه در فروردین ماه در حد نرمال پیشبینی میشود.\nاو با یادآوری تاثیر گرمایش جهانی هشدار داد: با توجه به گرمایش جهانی، شرایط جوی به سمت رویدادهای حدی پیش میرود بنابراین نمیتوان با قطعیت از بارشهای خوب سخن گفت از سوی دیگر، با توجه به روند افزایش دما، احتمال بارش برف و ماندگاری پوشش برفی نیز کاهش یافته است.\nهشدار جدی: سرمازدگی بهاره در کمین باغات\nنوروزی ادامه داد: این افزایش دما منجر به «رخداد بهار اقلیمی» و شکوفهزنی زودهنگام درختان میشود و از آنجایی که در فروردینماه به طور معمول شاهد سرمازدگی هستیم، لازم است ارتباط نزدیکتری بین هواشناسی و بخش کشاورزی برقرار شود تا هشدارهای لازم به موقع به کشاورزان ابلاغ شود.\nمدیرکل هواشناسی چهارمحال و بختیاری در پاسخ به سوالی درباره آغاز خشکسالی میگوید: این استان از دهه ۸۰ تاکنون درگیر خشکسالی شده است و با رد باورهای شبهعلمی درباره «جابهجایی سامانههای بارشی توسط بشر» ، عامل اصلی تداوم خشکسالی را افزایش گازهای گلخانهای و گرمایش جهانی میداند.\nنوروزی ادامه داد: این افزایش دما با شیب تندتری در منطقه خاورمیانه در حال وقوع است.\nراهکارهای سازگاری با کم آبی\nمدیرکل هواشناسی چهارمحال و بختیاری با تاکید بر ضرورت هماهنگی بیشتر در مدیریت اقلیم و کشاورزی گفت: با وجود کمبود اعتبارات طی سال گذشته ۱۰ ایستگاه جدید در استان راهاندازی شده و در حال حاضر دادههای ۵۸ ایستگاه برای پایش وضعیت جوی مورد استفاده قرار میگیرد.\nنوروزی ادامه میدهد: تجهیزات هواشناسی، از جمله ایستگاههای خودکار و سایر ادوات به صورت مداوم بروز رسانی میشود هرچند کمبود اعتبار روند توسعه را کُند کرده است.\nمدیرکل هواشناسی چهارمحال و بختیاری با اشاره به افزایش میانگین دمای استان در پنج دهه گذشته گفت: طی ۵۰ سال اخیر هر دهه حدود چهار دهم درجه سانتیگراد افزایش دما را در کشور تجربه کردهایم و این روند در استان نیز ثبت شده و بیانگر رخداد تدریجی تغییر اقلیم است.\nنوروزی درباره دقت پیشبینیها افزود: پیشبینیهای کوتاهمدت با دقت بالای ۹۰ درصد انجام میشود، اما در پیشبینیهای فصلی و ماهانه بهدلیل دخالت متغیرهای جهانی مانند دمای اقیانوسها و پوشش برفی قطبها، ضریب اطمینان حدود ۶۰ تا ۷۰ درصد است اگرچه با توجه به گرمایش جهانی در مجموع پیش بینی پذیری شرایط جوی کم شده است.\nاو با اشاره به خسارتهای سرمازدگی اوایل مهرماه تصریح کرد: ذرت محصولی نیست که با اقلیم استان ما سازگار باشد، زیرا در دمای کمتر از پنج درجه دچار آسیب میشود، باید برنامهریزی کشت به گونهای صورت گیرد که کشاورزان تا قبل از نیمه شهریورماه محصول خود را برداشت کرده باشند در غیر این صورت با توجه به اینکه در پایان شهریورماه بیشتر کاهش دما رخ نمیدهد احتمال سرمازدگی وجود دارد و توصیه به کشت چنین محصولی پیشنهاد نمی شود.\nنوروزی تاکید میکند: پیامدهای خشکسالی و تغییر اقلیم در تمامی امور از جمله بهداشت و سلامت، کشاورزی و امنیت غذایی، اشتغال، حیات وحش، پوشش گیاهی قابل توجه است، اما هنوز در سیاستگذاریها جدی گرفته نشده است.\nوی پیشنهاد کرد: در بخشهای خبری صدا و سیما پس از گزارش وضعیت جوی، به ویژه در شرایط خاص آب و هوایی کارشناسی از بخش کشاورزی حضور یابد تا نکات فنی و توصیههای لازم را به کشاورزان ارائه دهد.\nبه گزارش ایرنا، چهارمحال و بختیاری از استانهای زاگرسنشین کشور سرچشمه رودخانههای زایندهرود، کارون و بخشی از دز است و هرگونه تغییرات اقلیمی در این منطقه، فلات مرکزی را نیز تحت تاثیر خود قرار میدهد.\n∎",
  "highlightText": "",
  "highlightTitle": "",
  "highlightThreadTitle": "",
  "language": "persian",
  "sentiment": "negative",
  "categories": [
    "Environment",
    "Weather"
  ],
  "topics": [
    "Environment->climate change",
    "Environment->water",
    "Environment->natural resources",
    "Weather->weather phenomena"
  ],
  "ai_allow": true,
  "has_canonical": false,
  "breaking": false,
  "webz_reporter": false,
  "external_links": [
    "https://irna.ir/xjVYVT",
    "https://www.irna.ir/",
    "https://irna.ir/xjVYQr",
    "https://www.irna.ir/xjVYQr",
    "https://www.irna.ir/xjVYVT",
    "https://irna.ir/",
    "https://www.irna.ir"
  ],
  "external_images": [
    "https://img9.irna.ir/d/r1/2022/10/17/3/169958024.jpg?ts=1666013518819",
    "https://img9.irna.ir/d/r1/2022/10/17/3/169958017.jpg?ts=1666013519247",
    "https://img9.irna.ir/d/r2/2025/11/01/3/172215502.jpg?ts=1761971476471",
    "https://img9.irna.ir/old/Image/1395/13951217/3425790/3425790-5713023.jpg"
  ],
  "internal_images": [],
  "entities": {
    "persons": [],
    "locations": [],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-11-20T07:54:43.879+02:00",
  "updated": "2025-11-20T07:57:00.000+02:00"
}