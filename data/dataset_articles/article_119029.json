{
  "thread": {
    "uuid": "f53bf7df8bd134eb2020f09cd1d4501804b5be02",
    "url": "https://it.euronews.com/2025/11/20/black-out-a-parigi-trasporti-sospesi-e-parti-della-citta-al-buio",
    "site_full": "it.euronews.com",
    "site": "euronews.com",
    "site_section": "https://it.euronews.com/green",
    "site_categories": [
      "media",
      "top_news_hu",
      "top_news_iq",
      "top_news_pt",
      "top_news_za",
      "top_news_be",
      "top_news_it",
      "top_news_tr",
      "top_news_fr",
      "top_news_ie",
      "top_news_ch",
      "top_news_eg",
      "top_news_ve",
      "top_news"
    ],
    "section_title": "Euronews Green | Change how you impact the world",
    "site_title": "Latest breaking news available as free video on demand | Euronews",
    "title": "Black out a Parigi, trasporti sospesi e parti della città al buio | Euronews",
    "title_full": "Black out a Parigi, trasporti sospesi e parti della città al buio | Euronews",
    "published": "2025-11-20T09:58:00.000+02:00",
    "replies_count": 0,
    "participants_count": 0,
    "site_type": "news",
    "country": "IT",
    "main_image": "https://static.euronews.com/articles/stories/07/11/07/10/1200x675_cmsv2_ddf5b2ae-253d-579a-93f7-660208353514-7110710.jpg",
    "performance_score": 1,
    "domain_rank": 2153,
    "domain_rank_updated": "2025-11-16T23:00:00.000+02:00",
    "licensing_agency": [],
    "social": {
      "facebook": {
        "likes": 10,
        "comments": 0,
        "shares": 4
      },
      "vk": {
        "shares": 1
      }
    }
  },
  "uuid": "f53bf7df8bd134eb2020f09cd1d4501804b5be02",
  "url": "https://it.euronews.com/2025/11/20/black-out-a-parigi-trasporti-sospesi-e-parti-della-citta-al-buio",
  "ord_in_thread": 0,
  "author": null,
  "published": "2025-11-20T09:58:00.000+02:00",
  "title": "Black out a Parigi, trasporti sospesi e parti della città al buio | Euronews",
  "text": "Alcune zone di Parigi sono state colpite da un blackout elettrico giovedì mattina , secondo quanto riferito dal gestore della rete elettrica francese Enedis.\nLinee della metropolitana e dei treni suburbani sono state sospese, ha aggiunto il gestore senza precisare le cause dell'interruzione elettrica.\nL'interruzione è durata dai 30 ai 40 minuti in alcuni quartieri . “Il ripristino è in corso”, ha assicura Enedis a Le Parisien, parlando di un disguido molto più breve. “Una parte del ripristino è stata effettuata in 5 minuti per le abitazioni colpite nella zona sud di Parigi e intorno a Issy-les-Moulineaux”, ha spiegato il gestore.\nIl ripristino era ancora in corso per “gran parte delle abitazioni” colpite nella zona sud di Parigi e a Issy-les-Moulineaux. Alle 7:10 erano 55mila senza elettricità, circa 2600 quaranta minuti dopo, ha aggiunto il quotidiano francese.\nBlack out Parigi, colpa della neve? Secondo Météo France, numerose regioni della metà settentrionale sono esposte in questi giorni al rischio di nevicate, dall'Hauts-de-France fino al confine svizzero. Per l'Île-de-France e la regione Centro, le previsioni indicano un fenomeno di “pioggia e neve miste”.\nCon la neve prevista a Parigi già da giovedì, gli esperti hanno segnalato un rischio reale di interruzione dell'energia elettrica. Questo mette alla prova le infrastrutture e le reti con il freddo e il peso della neve.\nSecondo Enedis, il gestore della rete di distribuzione, un accumulo di soli cinque centimetri di neve su una linea elettrica equivale al peso di un pianoforte.\nInoltre, la neve pesante e appiccicosa si accumula sui rami degli alberi che costeggiano le linee. Sotto il peso, i rami si spezzano e cadono sui cavi, provocando cortocircuiti o rotture.\nIl ghiaccio, che spesso accompagna questi episodi, aggrava ulteriormente la situazione.\nIn un post su X, l'operatore Rte en IDF-Normandie, parte dell'operatore RTE che gestisce le trasmissioni di energia elettrica ad alta tensione in Francia, ha dichiarato che una sottostazione elettrica RTEa Issy-les-Moulineaux è stata danneggiata alle 6:38.\nVai alle scorciatoie di accessibilità\nCondividi\nCommenti PUBBLICITÀ PUBBLICITÀ PUBBLICITÀ PUBBLICITÀ PUBBLICITÀ PUBBLICITÀ",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "negative",
  "categories": [
    "Weather",
    "Disaster and Accident"
  ],
  "topics": [
    "Disaster and Accident->disaster",
    "Disaster and Accident->emergency response"
  ],
  "ai_allow": true,
  "has_canonical": false,
  "breaking": true,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [],
    "locations": [
      {
        "name": "Parigi",
        "sentiment": "none"
      },
      {
        "name": "Francia",
        "sentiment": "none"
      }
    ],
    "organizations": [
      {
        "name": "RTE",
        "sentiment": "none",
        "tickers": [
          {
            "ticker": null,
            "exchange": null
          }
        ]
      }
    ]
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [
      "trusted_news"
    ],
    "top_news": [
      "top_news_hu",
      "top_news_iq",
      "top_news_pt",
      "top_news_za",
      "top_news_be",
      "top_news_it",
      "top_news_tr",
      "top_news_fr",
      "top_news_ie",
      "top_news_ch",
      "top_news_eg",
      "top_news_ve",
      "top_news"
    ],
    "bias": "center",
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-11-20T10:31:56.296+02:00",
  "updated": "2025-11-21T11:12:48.000+02:00"
}