{
  "thread": {
    "uuid": "884d6f065ea4632a5d92b0543574d928734e6a01",
    "url": "https://www.meteolive.it/news/prima-pagina/le-piogge-e-le-nevicate-di-venerdi-21-novembre-le-regioni-colpite/",
    "site_full": "www.meteolive.it",
    "site": "meteolive.it",
    "site_section": "https://www.meteolive.it/news/prima-pagina/meteo-tra-temporali-rinfrescate-e-riscosse-del-caldo-africano",
    "site_categories": [
      "media"
    ],
    "section_title": "Meteo: tra TEMPORALI, rinfrescate e riscosse del CALDO africano - MeteoLive.it",
    "site_title": "Meteolive.it: Previsioni meteo, previsioni del tempo in Italia",
    "title": "Le piogge e le nevicate di venerdi 21 novembre: le regioni colpite - MeteoLive.it",
    "title_full": "Le piogge e le nevicate di venerdi 21 novembre: le regioni colpite - MeteoLive.it",
    "published": "2025-11-20T11:04:00.000+02:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://www.meteolive.it/wp-content/uploads/2024/03/neve-bagnata.jpg",
    "performance_score": 0,
    "domain_rank": 22868,
    "domain_rank_updated": "2025-11-16T23:00:00.000+02:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "884d6f065ea4632a5d92b0543574d928734e6a01",
  "url": "https://www.meteolive.it/news/prima-pagina/le-piogge-e-le-nevicate-di-venerdi-21-novembre-le-regioni-colpite/",
  "ord_in_thread": 0,
  "author": "Paolo Bonino",
  "published": "2025-11-20T11:04:00.000+02:00",
  "title": "Le piogge e le nevicate di venerdi 21 novembre: le regioni colpite - MeteoLive.it",
  "text": "Le piogge e le nevicate di venerdi 21 novembre: le regioni colpite\nVenerdi 21 novembre: giornata di maltempo in Italia.\nVenerdì 21 novembre sarà una giornata abbastanza convulsa dal punto di vista atmosferico sulla nostra Penisola. Aria artica molto fredda determinerà la formazione di una depressione sul Golfo Ligure che determinerà maltempo su molte regioni italiane. Al nord la neve potrebbe cadere a quote molto basse stante l’azione di rovesciamento dell’aria artica dalla quota al suolo.\nNEVICATE: la prima cartina mostra le nevicate attese al nord nell’arco di tutta la giornata di venerdi 21 novembre:\nAl mattino neve oltre i 400 metri sull’alta Lombardia, 200-400 metri tra Trentino Alto Adige, alto Veneto e Friuli. Neve anche sull’Appennino Tosco-Emiliano oltre i 900 metri. A metà giornata neve oltre i 700-800 metri sull’Appennino Ligure, 600-700 metri tra alto Piemonte ed alta Lombardia, 500 metri tra alto Veneto, Trentino e Friuli. Nel pomeriggio-sera neve fino a 400 metri tra Cuneese ed Appennino Ligure centro-occidentale, 800 metri tra Appennino Ligure orientale e tosco-emiliano. Neve inoltre sul Friuli oltre 300 metri. Ci saranno intrusioni nevose più in basso in caso di rovesci intensi e nelle valli strette.\nQuesta invece è la sommatoria dei fenomeni attesi in Italia nell’arco della giornata di venerdi 21 novembre:\nRovesci anche intensi su Sardegna occidentale, Sicilia settentrionale, Campania, Calabria Tirrenica e Lucania. Rovesci anche lungo le coste di Marche, Abruzzo fino alla Romagna. Rovesci a macchia di leopardo anche al nord, nevosi alle quote sopra indicate. Temperature in calo ovunque e venti sostenuti.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "negative",
  "categories": [
    "Weather",
    "Environment"
  ],
  "topics": [
    "Weather->weather forecast",
    "Weather->weather phenomena",
    "Environment->water"
  ],
  "ai_allow": true,
  "has_canonical": false,
  "breaking": false,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [],
    "locations": [
      {
        "name": "Appennino Ligure orientale",
        "sentiment": "none"
      },
      {
        "name": "Trentino Alto Adige",
        "sentiment": "none"
      },
      {
        "name": "Lombardia",
        "sentiment": "none"
      },
      {
        "name": "Piemonte",
        "sentiment": "none"
      },
      {
        "name": "Veneto",
        "sentiment": "none"
      },
      {
        "name": "Italia",
        "sentiment": "none"
      },
      {
        "name": "Friuli",
        "sentiment": "none"
      }
    ],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-11-20T11:24:11.224+02:00",
  "updated": "2025-11-20T11:30:10.000+02:00"
}