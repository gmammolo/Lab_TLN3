{
  "thread": {
    "uuid": "12c804b0d3afbf71694debf80bdaef51fa5c68da",
    "url": "https://www.3bmeteo.com/giornale-meteo/meteo--vortice-in-azione-tra-gioved-igrave--e-venerd-igrave--con-maltempo--freddo-e-neve-a-bassa-quota--tutti-i-dettagli-751543",
    "site_full": "www.3bmeteo.com",
    "site": "3bmeteo.com",
    "site_section": "https://3bmeteo.com/giornale",
    "site_categories": [
      "media"
    ],
    "section_title": "MeteoGiornale - Notizie Meteo in tempo reale &#9655; 3B Meteo",
    "site_title": "3BMETEO.com &#9655; Meteo e Previsioni del tempo in Italia",
    "title": "Meteo. Vortice in azione tra giovedì e venerdì con maltempo, freddo e neve a bassa quota. Tutti",
    "title_full": "Meteo. Vortice in azione tra giovedì e venerdì con maltempo, freddo e neve a bassa quota. Tutti",
    "published": "2025-11-20T11:32:09.578+02:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://image.3bmeteo.com/images/newarticles/w_1280/vortice-freddo-sull-italia-con-instabilit-freddo-e-neve-a-bassa-quota-3bmeteo-163570.jpg",
    "performance_score": 0,
    "domain_rank": 1418,
    "domain_rank_updated": "2025-11-16T23:00:00.000+02:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "12c804b0d3afbf71694debf80bdaef51fa5c68da",
  "url": "https://www.3bmeteo.com/giornale-meteo/meteo--vortice-in-azione-tra-gioved-igrave--e-venerd-igrave--con-maltempo--freddo-e-neve-a-bassa-quota--tutti-i-dettagli-751543",
  "ord_in_thread": 0,
  "author": "@3BMeteo",
  "published": "2025-11-20T11:32:09.578+02:00",
  "title": "Meteo. Vortice in azione tra giovedì e venerdì con maltempo, freddo e neve a bassa quota. Tutti",
  "text": "Meteo. Vortice in azione tra giovedì e venerdì con maltempo, freddo e neve a bassa quota. Tutti i dettagli\nAfflusso di correnti artiche fin sul Mediterraneo centrale e l'Italia.\n2 minuti, 44 secondi\nSITUAZIONE. Un flusso di correnti artiche, dopo aver attraversato l'Europa, si sta buttando nel Mediterraneo dove alimenterà una dinamica circolazione depressionaria che tra giovedì e venerdì si scaverà proprio sull'Italia. Il fronte di irruzione sta interessando l'arco alpino con nevicate deboli ma a quote basse, poi anche Lombardia e Triveneto con alcune piogge, oltre che con un deciso calo delle temperature.\nPiù a sud è ancora attivo il richiamo di correnti sudoccidentali che precede la discesa del fronte e che genera piogge e rovesci su Sardegna e parte del Centro Italia, in particolare la Toscana. Sulle regioni meridionali invece le condizioni sono più stabili e di attesa.\nNelle prossime ore il fronte di irruzione interesserà l'Italia coinvolgendo soprattutto le regioni centrali tirreniche ed entro sera anche la Campania, con rovesci e alcuni temporali. Meno coinvolte invece le regioni adriatiche e il resto del Sud.\nVenerdì il fronte raggiungerà gran parte del Sud Italia con diffusa instabilità, mentre al Centro-Nord la presenza del vortice alimentato dalle correnti artiche sarà causa di tempo instabile: inizialmente sulle regioni settentrionali, dove sono attese nevicate anche a quote piuttosto basse, poi entro sera anche su quelle centrali, dove giungeranno piogge, rovesci e nevicate in Appennino. Si assisterà inoltre ad un generale calo delle temperature, soprattutto al Nord, dove il clima sarà invernale.\nMETEO PROSSIME ORE. Al Nord inizialmente instabile su Alpi, Lombardia e Triveneto con piogge sparse e neve dai 400/700m, poi migliora gradualmente in giornata con schiarite anche ampie salvo residui fenomeni sull'alto Triveneto. Al Centro piogge sparse al mattino su Toscana, Umbria e alte Marche, in trasferimento nel pomeriggio a Lazio e Abruzzo; in serata rovesci tra basso Lazio e Abruzzo, altrove ampie schiarite. Al Sud soleggiato o poco nuvoloso, ma in serata peggiora in Toscana con rovesci anche temporaleschi; qualche fenomeno fin su Gargano, Lucania, alta Calabria tirrenica e ovest Sicilia. In Sardegna inizialmente instabile con piogge sparse, poi schiarisce da nord dal pomeriggio. Temperature in diminuzione, ventilazione moderata o tesa da sudovest.\nMETEO VENERDI'. Al Nord di nuovo instabile sin dal mattino su Lombardia e Triveneto con piogge e rovesci sparsi e con neve sulle Alpi dai 300/500m, a tratti anche sui fondovalle; più asciutto su Emilia Romagna e Liguria. Tra pomeriggio e sera fenomeni in attenuazione sul Triveneto, qualche pioggia su bassa Lombardia, basso Piemonte ed Emilia Romagna, con neve dai 200/400m. Al Centro iniziale variabilità con schiarite anche ampie, ma peggiora tra il pomeriggio e la sera con piogge e rovesci sparsi e neve sull'Appennino dai 700/1100m. Al Sud instabile al mattino con rovesci sulla Campania, ma anche su alta Calabria, Basilicata e centro-ovest Sicilia, qualche pioggia in giornata fin sulla Puglia centro-settentrionale, nord Sicilia e Calabria tirrenica; rimangono condizioni più asciutte sul versante ionico. In Sardegna a tratti instabile soprattutto sui settori centro-meridionali, con neve in calo fin verso i 600/700m in serata sulle zone interne. Venti tesi a rotazione ciclonica, temperature in ulteriore generale diminuzione. Per l'evoluzione per il weekend clicca qui.\nPer conoscere la tendenza termica prevista nei prossimi giorni consulta le nostre mappe termiche fino a 10 giorni >> Qui.\nI fulmini possono essere molto più pericolosi di quello che si pensi, vediamo in questo articolo da cosa vengono attirati e alcuni consigli su come evitare pericoli >> Qui.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "negative",
  "categories": [
    "Weather"
  ],
  "topics": [
    "Weather->weather phenomena"
  ],
  "ai_allow": true,
  "has_canonical": false,
  "breaking": false,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [],
    "locations": [
      {
        "name": "Mediterraneo centrale",
        "sentiment": "none"
      },
      {
        "name": "Centro Italia",
        "sentiment": "none"
      },
      {
        "name": "Lombardia",
        "sentiment": "none"
      },
      {
        "name": "Sardegna",
        "sentiment": "none"
      },
      {
        "name": "Campania",
        "sentiment": "none"
      },
      {
        "name": "Toscana",
        "sentiment": "none"
      },
      {
        "name": "Europa",
        "sentiment": "none"
      }
    ],
    "organizations": [
      {
        "name": "Italia",
        "sentiment": "none",
        "tickers": [
          {
            "ticker": null,
            "exchange": null
          }
        ]
      }
    ]
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-11-20T11:32:09.578+02:00",
  "updated": "2025-11-20T11:35:37.000+02:00"
}