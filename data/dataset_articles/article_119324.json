{
  "thread": {
    "uuid": "4f25cf38fd701802f2f89b96f97e3148d6070689",
    "url": "https://www.meteolive.it/news/prima-pagina/il-gelo-abbraccera-litalia-tra-sabato-22-e-domenica-23-le-regioni-piu-fredde/",
    "site_full": "www.meteolive.it",
    "site": "meteolive.it",
    "site_section": "https://meteolive.it/ricerca",
    "site_categories": [
      "media"
    ],
    "section_title": "Ricerca - MeteoLive.it",
    "site_title": "Meteolive.it: Previsioni meteo, previsioni del tempo in Italia",
    "title": "Il GELO abbraccerà l'Italia tra sabato 22 e domenica 23: le regioni più fredde - MeteoLive.it",
    "title_full": "Il GELO abbraccerà l'Italia tra sabato 22 e domenica 23: le regioni più fredde - MeteoLive.it",
    "published": "2025-11-20T11:35:00.000+02:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://www.meteolive.it/wp-content/uploads/2025/11/cold-1250x833.jpg",
    "performance_score": 0,
    "domain_rank": 22868,
    "domain_rank_updated": "2025-11-16T23:00:00.000+02:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "4f25cf38fd701802f2f89b96f97e3148d6070689",
  "url": "https://www.meteolive.it/news/prima-pagina/il-gelo-abbraccera-litalia-tra-sabato-22-e-domenica-23-le-regioni-piu-fredde/",
  "ord_in_thread": 0,
  "author": "Alessio Grosso",
  "published": "2025-11-20T11:35:00.000+02:00",
  "title": "Il GELO abbraccerà l'Italia tra sabato 22 e domenica 23: le regioni più fredde - MeteoLive.it",
  "text": "Il GELO abbraccerà l’Italia tra sabato 22 e domenica 23: le regioni più fredde\nBrusco calo termico sull'Italia tra venerdì 21 e domenica 23 novembre, dopo lunghe fasi particolarmente miti. Sono attese gelate e brinate su molte regioni.\nLa rotazione ciclonica dei venti attorno al minimo pressorio che si scaverà sul centro Italia, accompagnato da un’irruzione di aria artica, previsto tra venerdì 21 e sabato 22 novembre, favorirà una consistente diminuzione delle temperature al nord e al centro, a partire dal nord-ovest, che all’alba di sabato sperimenterà le prime gelate di stagione anche in pianura, come si vede in questa mappa:\nSenza scomodare i -24°C previsti sulla cima del Monte Rosa o i -15°C previsti a Livigno, in pianura si potrà scendere sotto lo zero sino a -4°C. Gelate sono attese da Torino a Cuneo, da Asti a Novara, Milano, Bergamo, Brescia e Pavia comprese.\nFarà ancora più freddo nella notte su domenica 23, quando il cielo rasserenerà un po’ su tutta la Penisola, si placheranno i venti e le gelate coinvolgeranno anche gran parte del centro, come si vede da questa mappa:\nNotate il gran freddo previsto su tutto il Trentino Alto Adige e il Cadore, anche a causa dell’effetto albedo provocato dalla presenza di neve al suolo, ma farà freddo su tutte le pianure del nord, nelle zone interne del centro con punte di -6°C lungo la dorsale appenninica sin nei fondovalle in Abruzzo, freddo anche in Toscana con valori di -2°C in pianura e punte di -26°C a 3000m in Svizzera.\nLe temperature dovrebbero aumentare nei valori minimi nella notte su lunedì 24 per l’arrivo di correnti di Libeccio e la copertura del cielo, ma le massime, sempre di lunedì 24 al nord risulteranno davvero molto basse per la stagione (tra 1 e 4°C).",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "negative",
  "categories": [
    "Weather"
  ],
  "topics": [
    "Weather->weather phenomena"
  ],
  "ai_allow": true,
  "has_canonical": false,
  "breaking": false,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [],
    "locations": [
      {
        "name": "centro Italia",
        "sentiment": "none"
      },
      {
        "name": "Monte Rosa",
        "sentiment": "none"
      },
      {
        "name": "Bergamo",
        "sentiment": "none"
      },
      {
        "name": "Brescia",
        "sentiment": "none"
      },
      {
        "name": "Livigno",
        "sentiment": "none"
      },
      {
        "name": "Novara",
        "sentiment": "none"
      },
      {
        "name": "Torino",
        "sentiment": "none"
      },
      {
        "name": "Milano",
        "sentiment": "none"
      },
      {
        "name": "Cuneo",
        "sentiment": "none"
      },
      {
        "name": "Asti",
        "sentiment": "none"
      }
    ],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-11-20T12:02:46.778+02:00",
  "updated": "2025-11-20T12:06:40.000+02:00"
}