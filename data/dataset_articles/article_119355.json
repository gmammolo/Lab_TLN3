{
  "thread": {
    "uuid": "93823f6d4a4e4d5b78c31ce4a4a22a77b3768954",
    "url": "https://www.diariandorra.ad/nacional/251120/avis-groc-per-neu-i-vent-les-zones-altes_184411.html",
    "site_full": "www.diariandorra.ad",
    "site": "diariandorra.ad",
    "site_section": "http://www.diariandorra.ad",
    "site_categories": [
      "media"
    ],
    "section_title": "Diari d'Andorra",
    "site_title": "Diari d'Andorra",
    "title": "Avís groc per neu i vent a les zones altes",
    "title_full": "Avís groc per neu i vent a les zones altes",
    "published": "2025-11-20T11:21:00.000+02:00",
    "replies_count": 0,
    "participants_count": 1,
    "site_type": "news",
    "country": "AD",
    "main_image": "https://imagenes.diariandorra.ad/files/og_thumbnail/uploads/2025/11/20/691eda308cdae.jpeg",
    "performance_score": 0,
    "domain_rank": 154793,
    "domain_rank_updated": "2025-11-16T23:00:00.000+02:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "93823f6d4a4e4d5b78c31ce4a4a22a77b3768954",
  "url": "https://www.diariandorra.ad/nacional/251120/avis-groc-per-neu-i-vent-les-zones-altes_184411.html",
  "ord_in_thread": 0,
  "author": "Redacció",
  "published": "2025-11-20T11:21:00.000+02:00",
  "title": "Avís groc per neu i vent a les zones altes",
  "text": "Meteo\nAvís groc per neu i vent a les zones altes\nLes nevades seran més intenses a partir de la matinada\nL'arribada de la pertorbació amb aire d'origen polar anunciada per a finals de setmana ha obligat el servei meteorològic a activar l'avís groc per neu i vent a partir de les nou de la nit. L'alerta inicial és per l'acumulació de neu a la zona nord d'Andorra i es prorrogarà fins a les 6 de la matí de dissabte, amb la previsió d'acumulacions de 15 centímetres a 1.500 metres d'alçada, 20 centímetres a 2.000 metres i de 30 centímetres per sobre dels 2.500 metres. L'avís per ventades fortes s'inicia a les 6 del matí de dijous a tot el Principat i es manté fins al migdia de dissabte i es destaca que les ràfegues poden arribar a ser de 70 quilòmetres per hora als fons de vall.\nMeteorologia informa que aquesta nit s'ha registrat una feble nevada al nord d'Andorra que \"fins a la tarda serà intermitent i restringida als cims\" i assenyala que les precipitacions de neu s'intensificaran al nord a partir del vespre i s'estendran a les parts altes de les zones centre i sud per sobre dels 800 metres.. Les temperatures seran fredes durant tot el dia d'avui amb màximes de 6 graus a Andorra la Vella i de 8 graus negatius al Pas de la Casa i s'anuncien les mínimes per al final del dia.\nLa nevada serà més intensa demà a la tarda al nord-oest pel canvi de direcció del vent i afectarà Andorra durant tot el dia. Els termòmetres baixaran fins als 4 graus negatius a Andorra la Vella, i fins als 16 graus negatius al Pas de la Casa, i les màximes no superaran els 0 graus al centre i els 12 graus negatius a la vila fronterera amb França.\nEl fred i la neu continuaran dissabte en un dia que s'anuncia \"encara ventós\" i amb obertura de clarianes de sud a nord. Els termòmetres oscil·laran entre els 2 graus negatius i els 5 positius a Andorra la Vella i entre els 8 graus negatius i els 0 graus al Pas de la Casa. Diumenge podrien tornar les nevades per la possible arribada d'una nova pertorbació atlàntica, avança Meteorologia.",
  "highlightText": "",
  "highlightTitle": "",
  "highlightThreadTitle": "",
  "language": "catalan",
  "sentiment": "negative",
  "categories": [
    "Weather"
  ],
  "topics": [
    "Weather->weather warning",
    "Weather->weather phenomena"
  ],
  "ai_allow": true,
  "has_canonical": false,
  "breaking": false,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [],
    "locations": [],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-11-20T12:11:30.039+02:00",
  "updated": "2025-11-20T12:21:18.000+02:00"
}