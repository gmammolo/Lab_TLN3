{
  "thread": {
    "uuid": "10d71a496d7236cae6e9e74ec078923484b8299c",
    "url": "https://www.meteoweb.eu/2025/11/meteo-regno-unito-gelo-e-neve-minime-sotto-zero-e-disagi-al-traffico-foto/1001862513/",
    "site_full": "www.meteoweb.eu",
    "site": "meteoweb.eu",
    "site_section": "https://www.meteoweb.eu",
    "site_categories": [
      "media",
      "top_news_it",
      "top_news"
    ],
    "section_title": "MeteoWeb | Previsioni Meteo, Terremoti e Notizie di Scienza",
    "site_title": "MeteoWeb | Previsioni Meteo, Terremoti e Notizie di Scienza",
    "title": "Meteo Regno Unito, gelo e neve: minime sotto zero e disagi al traffico | FOTO",
    "title_full": "Meteo Regno Unito, gelo e neve: minime sotto zero e disagi al traffico | FOTO",
    "published": "2025-11-20T12:14:00.000+02:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://www.meteoweb.eu/wp-content/uploads/2025/11/neve-regno-unito.jpeg",
    "performance_score": 0,
    "domain_rank": 61390,
    "domain_rank_updated": "2025-11-16T23:00:00.000+02:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 10
      },
      "vk": {
        "shares": 0
      }
    }
  },
  "uuid": "10d71a496d7236cae6e9e74ec078923484b8299c",
  "url": "https://www.meteoweb.eu/2025/11/meteo-regno-unito-gelo-e-neve-minime-sotto-zero-e-disagi-al-traffico-foto/1001862513/",
  "ord_in_thread": 0,
  "author": "Beatrice Raso",
  "published": "2025-11-20T12:14:00.000+02:00",
  "title": "Meteo Regno Unito, gelo e neve: minime sotto zero e disagi al traffico | FOTO",
  "text": "Allerta meteo di colore arancione confermata oggi nel nord del Regno Unito , in seguito a una rigida perturbazione d’origine artica abbattutasi sul Paese in questi giorni e che la notte scorsa ha fatto precipitare per la prima volta le minime sotto zero – in anticipo rispetto alle medie pre-invernali – un po’ ovunque. Il record di freddo è stato toccato in Galles e in Inghilterra settentrionale (Cumbria), con temperature attorno ai -6°C , mentre si sono sfiorati i -5°C in Scozia e i -3°C in Irlanda del Nord. Ma il gelo è calato anche nelle maggiori città di tutto il Paese, da sud a nord, con i -3°C di Bristol, i -2°C di Manchester, i -1°C di Birmingham o di Londra. Nella capitale, la temperatura resta attorno allo zero anche stamattina, sotto un cielo terso, con la previsione di una massima odierna non superiore ai +4°C a metà giornata.\nAl freddo si aggiunge la neve in alcune aree, a cominciare dall’ Inghilterra centro-settentrionale, dove sono segnalati disagi ai trasporti a causa delle prime precipitazioni diffuse di stagione: in particolare nelle brughiere dello Yorkshire , dove il manto bianco ha raggiunto i 25 centimetri e i fiocchi continuano a cadere.\nAll’allerta arancione emessa dei meteorologi del Met Office britannico, si somma intanto quella gialla della autorità sanitarie dell’UK Health Security Agency (UKHSA) sui rischi per la salute delle persone vulnerabili e di coloro che dovessero esporsi ai rigori del tempo. Un alleggerimento della morsa del gelo è atteso nel weekend.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "negative",
  "categories": [
    "Weather",
    "Disaster and Accident"
  ],
  "topics": [
    "Disaster and Accident->natural disaster"
  ],
  "ai_allow": true,
  "has_canonical": false,
  "breaking": true,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [],
    "locations": [
      {
        "name": "Regno Unito",
        "sentiment": "none"
      },
      {
        "name": " Inghilterra settentrional",
        "sentiment": "none"
      },
      {
        "name": " Irlanda del Nor",
        "sentiment": "none"
      },
      {
        "name": " Mancheste",
        "sentiment": "none"
      },
      {
        "name": " Birmingha",
        "sentiment": "none"
      },
      {
        "name": "o Yorkshi",
        "sentiment": "none"
      },
      {
        "name": "(Cumbri",
        "sentiment": "none"
      },
      {
        "name": " Bristo",
        "sentiment": "none"
      },
      {
        "name": " Scozi",
        "sentiment": "none"
      },
      {
        "name": " Londr",
        "sentiment": "none"
      },
      {
        "name": " Galle",
        "sentiment": "none"
      }
    ],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [
      "top_news_it",
      "top_news"
    ],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-11-20T12:16:08.473+02:00",
  "updated": "2025-11-20T12:20:54.000+02:00"
}