{
  "thread": {
    "uuid": "c4d738dca93473325306cefa7c4686c4569159ec",
    "url": "https://sahebkhabar.ir/news/75912731/روند-افزایش-غبار-ماندگاری-هوای-سرد-و-یخبندان-صبحگاهی-در-انتظار",
    "site_full": "sahebkhabar.ir",
    "site": "sahebkhabar.ir",
    "site_section": "https://sahebkhabar.ir/rss/tp/3",
    "site_categories": [],
    "section_title": "صاحب‌خبران - جدیدترین و آخرین اخبار ایران و جهان - اجتماعی",
    "site_title": null,
    "title": "روند افزایش غبار، ماندگاری هوای سرد و یخبندان صبحگاهی در انتظار اصفهان",
    "title_full": "روند افزایش غبار، ماندگاری هوای سرد و یخبندان صبحگاهی در انتظار اصفهان",
    "published": "2025-11-20T12:11:00.000+02:00",
    "replies_count": 0,
    "participants_count": 1,
    "site_type": "news",
    "country": "IR",
    "main_image": "https://sahebkhabar.ir/hermes/imna/imna-925893.jpg",
    "performance_score": 0,
    "domain_rank": 160255,
    "domain_rank_updated": "2025-11-16T23:00:00.000+02:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "c4d738dca93473325306cefa7c4686c4569159ec",
  "url": "https://sahebkhabar.ir/news/75912731/روند-افزایش-غبار-ماندگاری-هوای-سرد-و-یخبندان-صبحگاهی-در-انتظار",
  "ord_in_thread": 0,
  "author": "صاحب‌خبران - جدیدترین و آخرین اخبار ایران و جهان",
  "published": "2025-11-20T12:11:00.000+02:00",
  "title": "روند افزایش غبار، ماندگاری هوای سرد و یخبندان صبحگاهی در انتظار اصفهان",
  "text": "صاحبخبر -\nحجتالله علی عسکریان در گفتوگو با خبرنگار ایمنا درباره پیشبینی وضعیت جوی هوای استان اصفهان اظهار کرد: بررسی آخرین مدلها و تحلیلهای نقشههای هواشناسی بیانگر استقرار جوی پایدار تا پایان هفته آینده بر استان است.\nوی با اشاره به شرایط آسمان صاف، کمی ابری در استان افزود: بر این اساس روند افزایش غبار و ماندگاری هوای سرد در استان و یخبندان صبحگاهی در ارتفاعات و مناطق کوهستانی مورد انتظار خواهد بود.\nکارشناس اداره کل هواشناسی استان اصفهان درباره صدور هشدار سطح زرد با فعالیت سامانه پایداری و رکود نسبی جو از امروز تا پایان وقت سهشنبه چهارم آذر در استان، تصریح کرد: افزایش غلظت آلایندههای جوی و کاهش کیفیت هوا به ویژه در ساعات پایانی شب تا پیش از ظهرها در مناطق مستعد استان تداوم دارد.\nوی ادامه داد: طی مدت یاد شده مناطق مرکزی لنجان (زرین شهر)، مبارکه، نجفآباد، اصفهان، برخوار (دولت آباد)، شاهین شهر و میمه تحت تأثیر سامانه پایداری و رکود نسبی جو خواهد بود.\nعسکریان گفت: افزایش غلظت آلایندهها، کاهش کیفیت هوا، افزایش شاخص آلودگی هوا در حد ناسالم برای گروههای حساس و در صورت نبود مهار منابع آلاینده ثابت و متحرک در مناطق پرتردد و صنعتی، احتمال افزایش تعداد مراکز آلوده و رشد شاخص آلودگی در حد ناسالم برای همه گروهها از مخاطرات سامانه مذکور است.\nوی اظهار کرد: مدیریت بهینه در مصرف سوختهای فسیلی، کنترل فعالیتهای صنعتی آلاینده، کاهش تردد غیر ضروری و پرهیز از حرکات ورزشی در فضای باز برای گروههای حساس و کنترل و پایش مداوم شاخصهای آلودگی توسط دستگاههای ذی ربط به منظور اتخاذ تصمیمات مقتضی برای حفظ سلامت شهروندان توصیه میشود.\nکارشناس اداره کل هواشناسی استان اصفهان با بیان اینکه دمای هوای طی سه روز آینده در بیشتر مناطق استان اندکی کاهش خواهد داشت، گفت: بیشینه دمای هوای کلانشهر اصفهان در گرمترین ساعات امروز به ۲۰ درجه سانتیگراد و کمینه آن بامداد فردا به یک درجه سانتیگراد میرسد.\nوی با اشاره به ثبت دمای ۱۳ شهر پایینتر از صفر درجه سانتیگراد خاطرنشان کرد: خوروبیابانک با بیشینه دمای ۲۴ درجه و شاهینشهر و میمه با کمینه هفت درجه سانتیگراد زیر صفر، گرمترین و سردترین مناطق در استان هستند.\n∎",
  "highlightText": "",
  "highlightTitle": "",
  "highlightThreadTitle": "",
  "language": "persian",
  "sentiment": "negative",
  "categories": [
    "Weather"
  ],
  "topics": [
    "Weather->weather forecast"
  ],
  "ai_allow": true,
  "has_canonical": false,
  "breaking": false,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [],
    "locations": [],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-11-20T12:18:16.268+02:00",
  "updated": "2025-11-20T12:21:57.000+02:00"
}