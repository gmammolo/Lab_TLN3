{
  "thread": {
    "uuid": "465b710a82646830f85a8a53a5e90bfa366aca77",
    "url": "https://www.repubblica.it/cronaca/2025/11/20/news/previsioni_meteo_allerta_maltempo_freddo_in_arrivo-424992982/",
    "site_full": "www.repubblica.it",
    "site": "repubblica.it",
    "site_section": "https://repubblica.it",
    "site_categories": [
      "media",
      "top_news_be",
      "top_news_ch",
      "top_news_it",
      "top_news"
    ],
    "section_title": "\n   la Repubblica - News in tempo reale - Le notizie e i video di politica, cronaca, economia, sport\n  ",
    "site_title": "la Repubblica - News in tempo reale - Le notizie e i video di politica, cronaca, economia, sport",
    "title": "Allerta meteo in quattro regioni, crollo delle temperature e neve a bassa quota - la Repubblica",
    "title_full": "Allerta meteo in quattro regioni, crollo delle temperature e neve a bassa quota - la Repubblica",
    "published": "2025-11-20T12:11:00.000+02:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://www.repstatic.it/content/nazionale/img/2025/11/20/111129813-5f164af3-0bec-4795-86dd-a5b4ae2d3dd3.jpg",
    "performance_score": 0,
    "domain_rank": 938,
    "domain_rank_updated": "2025-11-16T23:00:00.000+02:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 10
      },
      "vk": {
        "shares": 0
      }
    }
  },
  "uuid": "465b710a82646830f85a8a53a5e90bfa366aca77",
  "url": "https://www.repubblica.it/cronaca/2025/11/20/news/previsioni_meteo_allerta_maltempo_freddo_in_arrivo-424992982/",
  "ord_in_thread": 0,
  "author": "repubblica.it",
  "published": "2025-11-20T12:11:00.000+02:00",
  "title": "Allerta meteo in quattro regioni, crollo delle temperature e neve a bassa quota - la Repubblica",
  "text": "Arriva il freddo, tornano le piogge e la neve. Le temperature si abbassano fino a 8 gradi in meno rispetto alla media stagionale e protagonista della giornata di oggi (giovedì 20 novembre) sarà il maltempo . Prima investirà il Sud e poi il Centro-Nord . E arriva l’allerta gialla in quattro regioni del centro-sud: Abruzzo, Basilicata, Molise e Lazio. Si chiama \"Winter Vortex\", il vortice invernale che verrà creato dalla massa d'aria artica, in arrivo dalla Norvegia, e che si accinge a investire l’Italia dalla Porta del Rodano, dalla Francia, verso il Mar Ligure.\nIn Trentino Alto Adige arriva la neve: tutto imbiancato per le prime sciate della stagione\nNeve in Trentino anche a bassa quota In Trentino nevica anche a bassa quota. Le previsioni di Meteotrentino confermano un progressivo calo della quota neve nelle prossime ore. Sopra i 1.300 metri sono attesi mediamente 5-10 centimetri di neve fresca, con quantitativi più contenuti man mano che si scende verso valle. Il servizio gestione strade segnala la presenza di neve nei seguenti tratti, dove è necessario guidare con particolare prudenza: neve sulla strada provinciale230 dei Dossioli a Pra Alpesina di Avio, a Sega di Ala , Marilleva , Ortisè di Mezzana , a Vason di Trento. Nevica a Passo Valles, Predaia, Compet, lungo la provinciale San Valentino, a Passo Sella, Madonna di Campiglio, Passo Rolle, Pordoi e Tonale. Tra la serata di oggi e la prima parte di domani le precipitazioni potranno risultare a tratti moderate, con quota neve in calo fino a 500-700 metri, localmente anche più in basso. Sopra i 900 metri sono attesi ulteriori 5-15 centimetri di neve. Non è escluso che, soprattutto domani, neve o neve mista a pioggia possa interessare anche la Valsugana e alcuni tratti della valle dell'Adige , con accumuli al suolo generalmente scarsi o nulli. Per sabato 22 novembre si prevedono temperature ancora sotto la media stagionale, accompagnate da venti settentrionali. Domenica 23 il tempo dovrebbe risultare più stabile e asciutto, mentre tra lunedì e martedì non si escludono deboli nevicate anche a quote basse.\nIl crollo delle temperature Le temperature minime e massime scenderanno ovunque fino a circa 6-8 gradi sotto la media del periodo. Secondo le previsioni di Lorenzo Tedici , meteorologo de iLMeteo.it , una perturbazione in formazione sul Mar Ligure porterà l'inverno in Italia per più giorni. Domani troveremo il primo crollo termico al Nord con la possibilità di fiocchi a bassa quota tra Lombardia, Emilia e Basso Piemonte , specie in serata. Intanto, prima del freddo, troveremo ancora piogge e rovesci forti tra Basso Lazio, Campania e fascia tirrenica. Altri acquazzoni sono previsti a macchia di leopardo sulla Sardegna e sul resto della Penisola, meno sul versante adriatico. Sabato sarà ancora maltempo su buona parte dell'Italia con la bassa pressione che dalla Liguria si sposterà verso le regioni adriatiche: si prevede neve a quote collinari su Appennino e Alpi, mentre la pianura dovrebbe essere risparmiata dai fiocchi. Domenica tornerà un pò di sole con una tregua meteorologica, prima di un nuovo peggioramento dalla sera: tra la notte di lunedì 24 novembre e le prime ore di martedì 25 ci sarà la massima probabilità di neve in pianura al Nord.\nAllerta gialla in Campania dal pomeriggio La protezione civile della regione, in considerazione delle valutazioni del centro funzionale, ha emanato una allerta meteo di livello giallo per temporali: la perturbazione interesserà la Campania a partire dalle 15 di oggi, 20 novembre, alle 15 di domani, 21 novembre. L'avviso riguarda la possibilità di precipitazioni locali o anche in porzioni ampie di territorio, che potrebbero avere carattere di rovescio o temporale.\nLa criticità idrogeologica da temporali riguarda tutta la Campania ad esclusione di Alta Irpina, Sannio e Tanagro . In alcune aree le precipitazioni potrebbero essere anche molto intense. Si prevede un rischio idrogeologico localizzato. Tra le principali conseguenze dell'impatto al suolo delle precipitazioni si segnalano possibili allagamenti, innalzamento dei livelli idrometrici dei corsi d'acqua, scorrimento delle acque nelle sedi stradali, caduta massi e fenomeni franosi.\nLa protezione civile ricorda ai comuni delle zone di allerta interessate di attivare i Coc (centri operativi comunali) e di “porre in essere tutte le misure strutturali e non strutturali, atte a prevenire, contrastare e mitigare i fenomeni previsti, in linea con i rispettivi piani comunali di protezione civile”. Monitorare la corretta tenuta del verde pubblico – scrivono in una nota – e prestare attenzione alle comunicazioni della sala operativa regionale.\nLe previsioni meteo per domani Ecco le previsioni da oggi a sabato di Meteo.it .\nGiovedì 20. Al Nord: molte nubi, piogge deboli, dapprima in Lombardia, in serata sul Triveneto. Neve sulle Alpi. Al Centro : peggiora su zone tirreniche e Umbria. Al Sud: rovesci forti sulla Campania .\nVenerdì 21. Al Nord: instabile e freddo, neve possibile anche in pianura al Nordovest. Al Centro: molto nuvoloso, poche piogge. Al Sud: maltempo in Campania, ventoso.\nSabato 22. Al Nord: asciutto, ma freddo, neve in Romagna a bassa quota. Al Centro: maltempo diffuso, neve copiosa in collina. Al Sud: piogge e rovesci sparsi.\nTendenza: domenica temporaneo miglioramento, poi nuovo ciclone dalla sera con neve al Nord. Instabile e freddo fino a martedì.\nLeggi i commenti I commenti dei lettori",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "negative",
  "categories": [
    "Weather"
  ],
  "topics": [
    "Weather->weather phenomena",
    "Weather->weather statistic",
    "Weather->weather forecast"
  ],
  "ai_allow": true,
  "has_canonical": false,
  "breaking": true,
  "webz_reporter": false,
  "external_links": [
    "http://www.repstatic.it/cless/main/nazionale/2020-v1/include/detail/paywall.html",
    "http://www.repstatic.it/cless/main/nazionale/2020-v1/include/detail/under-content.html--",
    "https://www.repstatic.it/cless/common/widget/newsletter/2018-v1/include/gedi-newsletter-cx.html",
    "http://www.repstatic.it/cless/common/box/outbrain/2022-v1/include/short.html",
    "https://repstatic.it/cless/common/widget/newsletter/2018-v1/include/gedi-newsletter-cx.html",
    "http://repstatic.it/cless/common/box/outbrain/2022-v1/include/short.html",
    "http://repstatic.it/cless/main/nazionale/2020-v1/include/detail/paywall.html",
    "http://repstatic.it/cless/main/nazionale/2020-v1/include/detail/under-content.html--"
  ],
  "external_images": [],
  "internal_images": [],
  "entities": {
    "persons": [
      {
        "name": "Winter Vortex",
        "sentiment": "none"
      }
    ],
    "locations": [
      {
        "name": "Porta del Rodano",
        "sentiment": "none"
      },
      {
        "name": "Pra Alpesina",
        "sentiment": "none"
      },
      {
        "name": "Basilicata",
        "sentiment": "none"
      },
      {
        "name": "Mar Ligure",
        "sentiment": "none"
      },
      {
        "name": "Trentino",
        "sentiment": "none"
      },
      {
        "name": "Francia",
        "sentiment": "none"
      },
      {
        "name": "Abruzzo",
        "sentiment": "none"
      },
      {
        "name": "Molise",
        "sentiment": "none"
      },
      {
        "name": "Avio",
        "sentiment": "none"
      }
    ],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [
      "trusted_news"
    ],
    "top_news": [
      "top_news_be",
      "top_news_ch",
      "top_news_it",
      "top_news"
    ],
    "bias": "center",
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-11-20T12:33:24.174+02:00",
  "updated": "2025-11-21T13:07:58.000+02:00"
}