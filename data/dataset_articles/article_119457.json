{
  "thread": {
    "uuid": "a80bd2b66171b01864bd90b5c81370e163abb8fe",
    "url": "https://sahebkhabar.ir/news/75912993/آب-تهران-وارد-وضعیت-قرمز-شد-جریمه-سنگین-برای-مصرف-کنندگان-بی-ملاحظه-قطع",
    "site_full": "sahebkhabar.ir",
    "site": "sahebkhabar.ir",
    "site_section": "https://sahebkhabar.ir/rss",
    "site_categories": [],
    "section_title": "صاحب‌خبران - جدیدترین و آخرین اخبار ایران و جهان",
    "site_title": null,
    "title": "آب تهران وارد وضعیت قرمز شد؛ جریمه سنگین برای مصرف‌کنندگان بی‌ملاحظه/قطع ۱۲ تا ۲۴ ساعته آبِ مشترکانِ بی توجه",
    "title_full": "آب تهران وارد وضعیت قرمز شد؛ جریمه سنگین برای مصرف‌کنندگان بی‌ملاحظه/قطع ۱۲ تا ۲۴ ساعته آبِ مشترکانِ بی توجه",
    "published": "2025-11-20T12:32:00.000+02:00",
    "replies_count": 0,
    "participants_count": 1,
    "site_type": "news",
    "country": "IR",
    "main_image": "https://sahebkhabar.ir/hermes/eghtesadnews/eghtesadnews-755076.jpg",
    "performance_score": 0,
    "domain_rank": 160255,
    "domain_rank_updated": "2025-11-16T23:00:00.000+02:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "a80bd2b66171b01864bd90b5c81370e163abb8fe",
  "url": "https://sahebkhabar.ir/news/75912993/آب-تهران-وارد-وضعیت-قرمز-شد-جریمه-سنگین-برای-مصرف-کنندگان-بی-ملاحظه-قطع",
  "ord_in_thread": 0,
  "author": "صاحب‌خبران - جدیدترین و آخرین اخبار ایران و جهان",
  "published": "2025-11-20T12:32:00.000+02:00",
  "title": "آب تهران وارد وضعیت قرمز شد؛ جریمه سنگین برای مصرف‌کنندگان بی‌ملاحظه/قطع ۱۲ تا ۲۴ ساعته آبِ مشترکانِ بی توجه",
  "text": "صاحبخبر -\nبه گزارش اقتصادنیوز به نقل از ایرنا، امسال به گفته مسئولان صنعت آب کشور ششمین سال خشک آغاز شده و همین موضوع سبب کاهش شدید بارش ها و به دنبال آن کاهش منابع آبی شده است.\nوضعیت بارش های کشور به قدری نامناسب شده که به گفته مسئولان، میزان بارش های کشور هم نسبت به دوره بلندمدت و هم سال گذشته ۸۵ درصد کاهش یافته است.\nاین در حال است که روند کاهش بارش ها همچنان تداوم خواهد یافت و روزهای سخت تری را رقم خواهد زد.\nبر همین اساس، مسئولان آبی کشور در تلاشند با بهکار بستن تدابیری نسبت به نگهداشت آب موجود تا زمانی که وضعیت بارش ها بهتر شود اقدام کنند.\nیکی از روش های موثر در این زمینه تلاش برای اصلاح رفتارهای مشترکانی است که بی توجه به وضعیت فعلی بیمهابا آب مصرف می کنند.\nقطع آب مشترکان بد مصرف\nدر همین زمینه شرکت آب و فاضلاب استان تهران، آب را کالایی بسیار ارزشمند دانسته و اعلامکرد: افراد بدمصرف و پرمصرف به این نکته توجه داشته کنند که آبی که در بیسابقهترین خشکسالیهای یک قرن اخیر از طریق ۲۲ هزار کیلومتر شبکه آبرسانی و پس از سه ساعت فرآیند پیچیده تصفیه در تصفیهخانهها، در منزل به آنان تحویل میشود، نباید برای شسوتشوی خودرو، حیاط و یا سایر مصارف غیرضروری به راحتی از دست برود و در صورت بیتوجهی به اصلاح الگوی مصرف، ناچار اشتراک آب آنان دستکم ۱۲ تا ۲۴ ساعت قطع خواهد شد.\nبارش کمتر از نیم میلیمتر در تهران\nهمچنین مدیر روابط عمومی شرکت آب و فاضلاب استان تهران با بیان اینکه ۶ سال خشکسالی پیاپی این استان را از شرایط «حساس به آب» به مرحله «وضعیت قرمزِ آبی» وارد کرده است، نجات تهران از کمآبی موجود را مستلزم مصرف هوشمندانه، منصفانه و آیندهنگرانه شهروندان دانست.\nبهنام بخشی، میزان بارشهای استان تهران را از ابتدای پاییز امسال تاکنون ۱.۴ میلیمتر و بارندگیهای شهر تهران را در این مدت کمتر از نیممیلیمتر برشمرد و گفت: عموم شهروندان تهرانی با درک درست از شرایط کمآبی، مصارف خود را از ابتدای امسال تاکنون حدود ۸۰ میلیون مترمکعب یعنی معادل ظرفیت مخزن سد لتیان (یکی از سدهای تامینکننده آب تهران) کاهش دادهاند.\nوی با قدردانی از این رفتار هوشمندانه و دلسوزانه، در عین حال از شهروندانی که هنوز در رده مشترکان پرمصرف و بهویژه بدمصرف قرار دارند، خواست با تغییر رفتار مصرفی و رعایت حقوق خوشمصرفان، برای گذر از شرایط کمآبی همراهی کنند.\nنصب وسایل کاهنده مصرف\nوی یکی از راهکارهای تغییر الگوی بدمصرفی و پرمصرفی را نصب کاهندههای مصرف بر روی شیرآلات خانگی عنوان و خاطرنشانکرد: بررسیها نشان میدهد مشترکی با مصرف ماهانه ۲۸ هزار لیتر و آببهای ۷۹۲ هزار تومان، تنها با نصب لوازم کاهنده، مصرف خود را به ۱۵ هزار لیتر (۴۵ درصد کمتر) کاهش داده و ۵۰۰ هزار تومان هزینه کمتر برای آببها پرداخت کرده است.\nبهگفته بخشی، مشترک دیگری با آببهای ماهانه بیش از چهار میلیون تومان، با استفاده از کاهندههای مصرف، سه میلیون و ۲۰۰ هزار تومان در هزینه آب مصرفی صرفهجویی کرده است.\nوی به یک اشتراک پرجمعیت با یکهزار و ۲۰۰ واحد مسکونی نیز اشاره کرد که در نتیجه نصب کاهندههای مصرف، هزینه آببهای آن از ۴۰۰ میلیون تومان به ۲۳۰ میلیون تومان کاهش یافته است.\nمدیر روابط عمومی آبفای استان تهران افزود: نصب قطعههای کوچک کاهنده مصرف بر روی شیرآلات خانگی، تاثیر بزرگی در مدیریت خشکسالی و خروج از وضعیت قرمزِ آبی پایتخت دارد و نقش مادران به عنوان سمبل آرامش و مدیر خانه در آموزش و یادآوری مصرف درست آب به اعضای خانواده بسیار مهم است.\nوی یکی از راهکارهای موثر در مدیریت مصرف آب خانگی را کاهش پنج دقیقهای زمان استحمام دانست و افزود: این اقدام ۷۰ تا ۱۰۰ لیتر مصرف آب را کاهش میدهد ضمن آنکه جلوگیری از چکهکردن یک شیر آب خانگی یا اداری، روزانه ۲۰ لیتر و ماهانه ۶۰۰ لیتر معادل ۱۲۰۰ بطری نیملیتری از هدررفت آب پیشگیری میکند.\nخوش مصرفان فقط چهار هزار و ۵۰۰ تومان پرداخت می کنند\nوی، قیمت هر بطری آب نیملیتری را ۹ هزار تومان و آببهای پرداختی خوشمصرفان بابت یکهزار لیتر آب را فقط چهار هزار و ۵۰۰ تومان عنوان و خاطرنشانکرد: صرفنظر از بهای اندکی که شهروندان بابت مصرف آب شرب پرداخت میکنند، باید توجه داشت که آب با هیچ قیمتی قابل تولید نیست.\nبخشی با درخواست از شهروندان برای تداوم همکاری در مصرف هوشمندانه و منصفانه و ۱۰ درصد صرفهجویی بیشتر آب، از آنان خواست تا با رعایت الگوی مصرف ۱۳۰ لیتر در شبانه روز برای هر شهروند با همکاری جمعی از پاییز خشک و شرایط سخت کمآبی گذر کنیم.\n∎",
  "highlightText": "",
  "highlightTitle": "",
  "highlightThreadTitle": "",
  "language": "persian",
  "sentiment": "negative",
  "categories": [
    "Weather",
    "Economy, Business and Finance"
  ],
  "topics": [
    "Weather->weather statistic",
    "Economy, Business and Finance->utilities"
  ],
  "ai_allow": true,
  "has_canonical": false,
  "breaking": false,
  "webz_reporter": false,
  "external_links": [
    "https://www.eghtesadnews.com/%D8%A8%D8%AE%D8%B4-%D8%A7%D8%AE%D8%A8%D8%A7%D8%B1-%D9%85%D8%B3%DA%A9%D9%86-%D8%B4%D9%87%D8%B1%DB%8C-19/755051-%D8%AA%D9%88%D8%B5%DB%8C%D9%87-%D8%AC%D8%AF%DB%8C%D8%AF-%D8%B5%D8%AF%D8%A7%D9%88%D8%B3%DB%8C%D9%85%D8%A7-%D8%A8%D8%A7-%DA%86%D9%86%D8%AF-%D9%82%D8%B7%D8%B9%D9%87-%DA%A9%D9%88%DA%86%DA%A9-%D9%82%D8%A8%D8%B6-%D8%A2%D8%A8-%D8%B1%D8%A7-%D9%86%D8%B5%D9%81-%DA%A9%D9%86%DB%8C%D8%AF-%D9%81%DB%8C%D9%84%D9%85",
    "https://eghtesadnews.com/%D8%A8%D8%AE%D8%B4-%D8%A7%D8%AE%D8%A8%D8%A7%D8%B1-%D9%85%D8%B3%DA%A9%D9%86-%D8%B4%D9%87%D8%B1%DB%8C-19/755051-%D8%AA%D9%88%D8%B5%DB%8C%D9%87-%D8%AC%D8%AF%DB%8C%D8%AF-%D8%B5%D8%AF%D8%A7%D9%88%D8%B3%DB%8C%D9%85%D8%A7-%D8%A8%D8%A7-%DA%86%D9%86%D8%AF-%D9%82%D8%B7%D8%B9%D9%87-%DA%A9%D9%88%DA%86%DA%A9-%D9%82%D8%A8%D8%B6-%D8%A2%D8%A8-%D8%B1%D8%A7-%D9%86%D8%B5%D9%81-%DA%A9%D9%86%DB%8C%D8%AF-%D9%81%DB%8C%D9%84%D9%85"
  ],
  "external_images": [],
  "internal_images": [],
  "entities": {
    "persons": [],
    "locations": [],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-11-20T12:35:10.990+02:00",
  "updated": "2025-11-20T12:41:02.000+02:00"
}