{
  "thread": {
    "uuid": "6872452ace1b7b988cc74509c148c653d1cf1993",
    "url": "https://www.meteoweb.eu/2025/11/allerta-meteo-campania-piogge-e-temporali-dal-pomeriggio/1001862535/",
    "site_full": "www.meteoweb.eu",
    "site": "meteoweb.eu",
    "site_section": "https://www.meteoweb.eu/news/",
    "site_categories": [
      "media",
      "top_news_it",
      "top_news"
    ],
    "section_title": "News: ultime notizie e aggiornamenti in tempo reale - MeteoWeb",
    "site_title": "MeteoWeb | Previsioni Meteo, Terremoti e Notizie di Scienza",
    "title": "Allerta Meteo Campania: piogge e temporali dal pomeriggio",
    "title_full": "Allerta Meteo Campania: piogge e temporali dal pomeriggio",
    "published": "2025-11-20T12:43:00.000+02:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://www.meteoweb.eu/wp-content/uploads/2025/09/allerta-meteo-regionale-8-1200x583.jpg",
    "performance_score": 0,
    "domain_rank": 61390,
    "domain_rank_updated": "2025-11-16T23:00:00.000+02:00",
    "licensing_agency": [],
    "social": {
      "facebook": {
        "likes": 1,
        "comments": 0,
        "shares": 3
      },
      "vk": {
        "shares": 0
      }
    }
  },
  "uuid": "6872452ace1b7b988cc74509c148c653d1cf1993",
  "url": "https://www.meteoweb.eu/2025/11/allerta-meteo-campania-piogge-e-temporali-dal-pomeriggio/1001862535/",
  "ord_in_thread": 0,
  "author": "Beatrice Raso",
  "published": "2025-11-20T12:43:00.000+02:00",
  "title": "Allerta Meteo Campania: piogge e temporali dal pomeriggio",
  "text": "Allerta Meteo Campania: piogge e temporali dal pomeriggio Allerta Meteo Campania: possibilità di precipitazioni locali o anche in porzioni ampie di territorio, che potrebbero avere carattere di rovescio o temporale di Beatrice Raso 20 Nov 2025 | 11:43 Immagine a scopo illustrativo realizzata con l'Intelligenza Artificiale © MeteoWeb La Protezione Civile regionale della Campania , in considerazione delle valutazioni del Centro Funzionale, ha emanato una allerta meteo di livello giallo per temporali . L’avviso, valido dalle 15 di oggi fino alle 15 di domani, venerdì 21 novembre, riguarda la possibilità di precipitazioni locali o anche in porzioni ampie di territorio, che potrebbero avere carattere di rovescio o temporale. La criticità idrogeologica per temporali riguarda tutta la Campania ad esclusione di Alta Irpina, Sannio e Tanagro. In alcune aree le precipitazioni potrebbero essere anche molto intense.\nSi prevede un rischio idrogeologico localizzato. Tra le principali conseguenze dell’impatto al suolo delle precipitazioni si segnalano possibili allagamenti, innalzamento dei livelli idrometrici dei corsi d’acqua, scorrimento delle acque nelle sedi stradali, caduta massi e fenomeni franosi.\nLa Protezione Civile ricorda ai Comuni delle zone di allerta interessate di attivare i Coc (Centri operativi comunali) e di porre in essere tutte le misure strutturali e non strutturali, atte a prevenire, contrastare e mitigare i fenomeni previsti, in linea con i rispettivi piani comunali di protezione civile. Monitorare la corretta tenuta del verde pubblico e prestare attenzione alle comunicazioni della Sala operativa regionale.\nPer monitorare nel modo migliore possibile la situazione meteo in tempo reale, di seguito forniamo un elenco delle pagine con tutte le informazioni utili per seguire il nowcasting meteorologico minuto per minuto:\nDi seguito i link per l’accesso diretto alle pagine con le previsioni meteo per le principali città della regione.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "negative",
  "categories": [
    "Weather"
  ],
  "topics": null,
  "ai_allow": true,
  "has_canonical": false,
  "breaking": true,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [],
    "locations": [
      {
        "name": "Campania",
        "sentiment": "none"
      },
      {
        "name": "i Alta Irpi",
        "sentiment": "none"
      },
      {
        "name": "a Campan",
        "sentiment": "none"
      },
      {
        "name": "e Tanag",
        "sentiment": "none"
      },
      {
        "name": ", Sann",
        "sentiment": "none"
      }
    ],
    "organizations": [
      {
        "name": "a Protezione Civile regiona",
        "sentiment": "none",
        "tickers": []
      }
    ]
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [
      "top_news_it",
      "top_news"
    ],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-11-20T12:46:06.705+02:00",
  "updated": "2025-11-21T13:11:09.000+02:00"
}