{
  "thread": {
    "uuid": "be2690b7d96d70a8de2dfbaece5069027f1f105f",
    "url": "https://www.adnkronos.com/cronaca/capodanno-2024-previsioni-meteo-oggi-domani_2d5CRBDHy8t0MrOfhn4dTD",
    "site_full": "www.adnkronos.com",
    "site": "adnkronos.com",
    "site_section": "https://www.adnkronos.com/RSS_Cronaca.xml",
    "site_categories": [
      "media"
    ],
    "section_title": "Adnkronos - rss-cronaca",
    "title": "Meteo Capodanno 2024, arrivano pioggia e neve: le regioni coinvolte",
    "title_full": "Meteo Capodanno 2024, arrivano pioggia e neve: le regioni coinvolte",
    "published": "2023-12-30T09:59:00.000+02:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://www.adnkronos.com/resources/0288-19d0f65d7fd4-fecefbb9c169-1000/pioggia_ombrello_rosso_natale_capodanno_123rf.jpeg",
    "performance_score": 0,
    "domain_rank": 7650,
    "domain_rank_updated": "2023-12-26T12:06:20.000+02:00",
    "reach": null,
    "social": {
      "facebook": {
        "likes": 0,
        "comments": 0,
        "shares": 0
      },
      "gplus": {
        "shares": 0
      },
      "pinterest": {
        "shares": 0
      },
      "linkedin": {
        "shares": 0
      },
      "stumbledupon": {
        "shares": 0
      },
      "vk": {
        "shares": 0
      }
    }
  },
  "uuid": "be2690b7d96d70a8de2dfbaece5069027f1f105f",
  "url": "https://www.adnkronos.com/cronaca/capodanno-2024-previsioni-meteo-oggi-domani_2d5CRBDHy8t0MrOfhn4dTD",
  "ord_in_thread": 0,
  "parent_url": null,
  "author": "Adnkronos",
  "published": "2023-12-30T09:59:00.000+02:00",
  "title": "Meteo Capodanno 2024, arrivano pioggia e neve: le regioni coinvolte",
  "text": "La notte di San Silvestro una perturbazione atlantica attraverserà il Paese: ecco dove\nPersone con ombrelli aperti - ( Foto 123RF ) Temperature ancora superiori alle medie del periodo per questo fine del 2023, considerato ormai l’anno più caldo della storia a livello globale che supera anche il bollente 2016. Ma secondo le previsioni meteo di oggi e domani qualcosa cambierà la notte di Capodanno 2024, quando arriverà una perturbazione atlantica, collegata ad un profondo e violento ciclone centrato sulle Isole Britanniche. Per San Silvestro il brindisi sarà quindi bagnato su parte del Nord e sul versante tirrenico.\nMattia Gussoni, meteorologo del sito www.iLMeteo.it , conferma che nelle prossime ore, avremo ancora sopra la testa il poderoso anticiclone subtropicale con anomalie termiche di +5°C/+8°C, specie al Centro-Nord ed in montagna: poche tracce di neve sugli Appennini, neve in arrivo invece sulle Alpi. Parlavamo di svolta al fotofinish del 2023: vediamo nel dettaglio come sarà il tempo per il 31 dicembre , confermando che oggi non succederà molto ed il tempo sarà uguale a quello di ieri.\nIl 31 dicembre è previsto l’ arrivo di una perturbazione atlantica , collegata ad un fronte in movimento tra Francia e Germania: al mattino ci saranno delle piogge, deboli, su Liguria e Lombardia e qualche debolissima goccia di pioggia potrà scendere anche su tutto il versante tirrenico , in anticipo rispetto al previsto. Nel pomeriggio attendiamo una parziale intensificazione dei fenomeni, sempre sulle stesse zone e in estensione verso Est: in pratica suggeriamo di portare gli ombrelli in Liguria, Lombardia, Trentino Alto Adige, Veneto e Friuli, Toscana, Umbria, Lazio e Campania. Sulle Alpi le precipitazioni saranno nevose oltre i 1300 metri, mediamente.\nIn serata, esattamente a mezzanotte, con una mano terremo il calice e con l’altra l’ombrello sulle stesse zone raggiunte dalla pioggia nel pomeriggio, ma i fenomeni saranno un po’ più intensi e probabili su Liguria di Levante, Lombardia settentrionale, Alto Adige e Friuli. La neve sulle Alpi centro-orientali regalerà un paesaggio mozzafiato a mezzanotte: un bianco capodanno 2024 per gli sciatori alpini e i turisti della zona nonché, ovviamente, per i residenti.\nIn seguito, un anno dopo, nel 2024 ci sarà subito un miglioramento con le ultime precipitazioni al mattino sul Triveneto e sul Basso Tirreno; dal primo pomeriggio si apriranno anche delle schiarite e non farà freddo, il tempo poi sarà asciutto quasi ovunque salvo all’estremo Sud e in Sardegna meridionale dove sono previsti isolati piovaschi. Infine , le temperature sono previste ancora autunnali fino all’Epifania, quando dovrebbe arrivare un ciclone . Aspettiamo la Befana per un po’ di freddo, apriamo gli ombrelli per San Silvestro e godiamoci le schiarite il primo giorno del 2024.\nNEL DETTAGLIO\nSabato 30 . Al nord: nubi in pianura, pioviggine in Liguria, sole sui monti. Al centro: cielo spesso coperto con pioviggine in Toscana. Sud: cielo coperto.\nDomenica 31 . Al nord: peggiora con piogge da ovest verso est, neve oltre i 1300 metri. Al centro: cielo spesso coperto con pioviggine in Toscana e verso il Lazio, più sole sulle adriatiche. Sud: cielo irregolarmente nuvoloso, nubi in aumento in serata.\nLunedì 1 . Al nord: ultime piogge al Nord-Est poi miglioramento. Al centro: piogge fino al mattino sul settore tirrenico poi migliora. Sud: piogge in Campania e localmente anche sul resto del Basso Tirreno.\nTendenza : inizio 2024 ancora mite e con qualche pioggia sparsa, specie sul settore tirrenico.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Disaster and Accident",
    "Weather"
  ],
  "external_links": [
    "https://www.ilmeteo.it/",
    "https://it.123rf.com/free-photo_186105360_ombrello-rosso-che-piove-notte-strada-buia-luci-urbane-della-citt%C3%A0-stile-di-vita.html",
    "https://www.it.123rf.com/free-photo_186105360_ombrello-rosso-che-piove-notte-strada-buia-luci-urbane-della-citt%C3%A0-stile-di-vita.html",
    "https://www.ilmeteo.it",
    "https://ilmeteo.it/"
  ],
  "external_images": [],
  "entities": {
    "persons": [],
    "organizations": [],
    "locations": []
  },
  "rating": null,
  "crawled": "2023-12-30T10:28:40.990+02:00",
  "updated": "2023-12-30T10:28:40.990+02:00"
}