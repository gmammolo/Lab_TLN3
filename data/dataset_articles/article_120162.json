{
  "thread": {
    "uuid": "f6c794aa1507c5991b2bfb4c2eb4ec161ae031d2",
    "url": "https://roma.repubblica.it/cronaca/2024/01/01/news/ostia_tuffo_mare_1_gennaio_2024-421792105/",
    "site_full": "roma.repubblica.it",
    "site": "repubblica.it",
    "site_section": "https://www.repubblica.it/",
    "site_categories": [
      "tech"
    ],
    "section_title": "\n   la Repubblica - News in tempo reale - Le notizie e i video di politica, cronaca, economia, sport\n  ",
    "title": "A Ostia il rito del bagno nel primo giorno dell’anno: in 250 si tuffano in mare - la Repubblica",
    "title_full": "A Ostia il rito del bagno nel primo giorno dell’anno: in 250 si tuffano in mare - la Repubblica",
    "published": "2024-01-01T14:36:00.000+02:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://www.repstatic.it/content/localirep/img/rep-roma/2024/01/01/143613795-a8fb5331-db52-4fc3-a248-e4222b623548.jpg",
    "performance_score": 0,
    "domain_rank": 998,
    "domain_rank_updated": "2023-12-26T12:06:20.000+02:00",
    "reach": null,
    "social": {
      "facebook": {
        "likes": 0,
        "comments": 0,
        "shares": 1
      },
      "gplus": {
        "shares": 0
      },
      "pinterest": {
        "shares": 0
      },
      "linkedin": {
        "shares": 0
      },
      "stumbledupon": {
        "shares": 0
      },
      "vk": {
        "shares": 0
      }
    }
  },
  "uuid": "f6c794aa1507c5991b2bfb4c2eb4ec161ae031d2",
  "url": "https://roma.repubblica.it/cronaca/2024/01/01/news/ostia_tuffo_mare_1_gennaio_2024-421792105/",
  "ord_in_thread": 0,
  "parent_url": null,
  "author": "di Salvatore Giuffrida",
  "published": "2024-01-01T14:36:00.000+02:00",
  "title": "A Ostia il rito del bagno nel primo giorno dell’anno: in 250 si tuffano in mare - la Repubblica",
  "text": "Capodanno bagnato, anno fortunato. Nonostante il vento freddo e le basse temperature più di 250 persone hanno festeggiato l’arrivo del nuovo anno con un bagno in mare a Ostia , nello stabilimento balneare Belsito. Anziani, giovani, persone disabili: il più grande a buttarsi in mare è stato Giuseppe Avellone , 81 anni, ex finalista di dorso alle Olimpiadi del 1960 mentre il più giovane è stato un bambino di 5 anni e mezzo. Tutti in costume, molti in testa un cappello da Babbo Natale, alcuni ballando a suon di musica che veniva dagli altoparlanti del Belsito.\nÈ stata una mattinata di allegria e condivisione che ha riunito centinaia di persone accorse a vedere “i bagnanti di Capodanno” e scambiarsi gli auguri. L’evento è stato organizzato da Luciano Vietri , 46 anni, presidente dell’associazione Swimming Travel che si occupa da anni di organizzare traversate a nuoto in tutto il mondo per solidarietà, dimostrazioni e sport. Quest’anno l’associazione organizzerà la traversata del Bosforo a Istanbul, dall’Asia all’Europa, poi si trasferirà in California per la traversata dalla prigione dell’isola di Alcatraz a San Francisco nell’omonima baia, per riproporre la grande fuga a nuoto del 1962 di Picchietto, Baldo e Clarence.\nDa oltre dieci anni organizza il bagno a mare di Capodanno a Ostia. “Abbiamo cominciato per gioco con alcuni amici, poi l’iniziativa si è diffusa grazie al passaparola e adesso coinvolge centinaia e centinaia di persone di ogni ceto sociale, sconosciute fra loro, che vengono al mare per scambiarsi gli auguri e passare una mattinata in allegria. Il nuoto unisce tutti senza legami e senza frontiere, livella tutto”.\nArgomenti ostia Leggi i commenti I commenti dei lettori",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Weather",
    "Lifestyle and Leisure",
    "Human Interest"
  ],
  "external_links": [
    "http://www.repstatic.it/cless/main/nazionale/2020-v1/include/detail/paywall.html",
    "http://www.repstatic.it/cless/main/nazionale/2020-v1/include/detail/under-content.html--",
    "https://www.repstatic.it/cless/common/widget/newsletter/2018-v1/include/gedi-newsletter-cx.html",
    "http://www.repstatic.it/cless/common/box/outbrain/2022-v1/include/short.html",
    "https://repstatic.it/cless/common/widget/newsletter/2018-v1/include/gedi-newsletter-cx.html",
    "http://repstatic.it/cless/common/box/outbrain/2022-v1/include/short.html",
    "http://repstatic.it/cless/main/nazionale/2020-v1/include/detail/paywall.html",
    "http://repstatic.it/cless/main/nazionale/2020-v1/include/detail/under-content.html--"
  ],
  "external_images": [],
  "entities": {
    "persons": [],
    "organizations": [],
    "locations": []
  },
  "rating": null,
  "crawled": "2024-01-01T15:49:24.925+02:00",
  "updated": "2024-01-01T15:49:24.925+02:00"
}