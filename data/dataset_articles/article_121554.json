{
  "thread": {
    "uuid": "e00fb2b0cc7945a35933345eed485f33cd1983c3",
    "url": "https://www.ilfattoquotidiano.it/2024/01/12/carnevale-alle-canarie-vacanza-e-divertimento-al-caldo/7407342/",
    "site_full": "www.ilfattoquotidiano.it",
    "site": "ilfattoquotidiano.it",
    "site_section": "http://ilfattoquotidiano.it//feed",
    "site_categories": [
      "social"
    ],
    "section_title": "Il Fatto Quotidiano",
    "title": "Carnevale alle Canarie: vacanza e divertimento al caldo",
    "title_full": "Carnevale alle Canarie: vacanza e divertimento al caldo - Il Fatto Quotidiano",
    "published": "2024-01-12T02:00:00.000+02:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://st.ilfattoquotidiano.it/wp-content/uploads/2024/01/11/carnevale_2240917975.jpg",
    "performance_score": 0,
    "domain_rank": 6063,
    "domain_rank_updated": "2024-01-09T12:07:22.000+02:00",
    "reach": null,
    "social": {
      "facebook": {
        "likes": 0,
        "comments": 0,
        "shares": 0
      },
      "gplus": {
        "shares": 0
      },
      "pinterest": {
        "shares": 0
      },
      "linkedin": {
        "shares": 0
      },
      "stumbledupon": {
        "shares": 0
      },
      "vk": {
        "shares": 0
      }
    }
  },
  "uuid": "e00fb2b0cc7945a35933345eed485f33cd1983c3",
  "url": "https://www.ilfattoquotidiano.it/2024/01/12/carnevale-alle-canarie-vacanza-e-divertimento-al-caldo/7407342/",
  "ord_in_thread": 0,
  "parent_url": null,
  "author": "L. Del Pizzo - Alpitour World",
  "published": "2024-01-12T02:00:00.000+02:00",
  "title": "Carnevale alle Canarie: vacanza e divertimento al caldo",
  "text": "Andare in vacanza alle Isole Canarie è un’esperienza incredibile in ogni stagione. L’arcipelago è infatti conosciuto e amato in tutto il mondo per il suo clima mite e il suo cielo soleggiato tutto l’anno. Tra la tintarella estiva e la fuga dal freddo invernale, anche il periodo di Carnevale è perfetto per visitare le Canarie . Anzi, in occasione delle celebrazioni in maschera l’arcipelago si anima con feste, sfilate e danze tipiche che durano fino all’alba. Grazie a Eden Viaggi, il Carnevale nelle Isole Canarie è un’esperienza immersiva che combina tradizioni, cultura, colori vivaci, allegria con relax, benessere e comfort.\nOltre alle infinite spiagge vulcaniche, l’arcipelago spagnolo offre paesaggi naturali mozzafiato. I parchi nazionali, le montagne scolpite dalla lava e le foreste lussureggianti costituiscono scenari perfetti per escursioni e avventure. Ma queste isole custodiscono anche un ricco patrimonio culturale, frutto di un interessante e quanto mai peculiare mix tra influenze spagnole e autoctone. Anche la gastronomia esprime al meglio la fusione tra sapori spagnoli, africani e latino-americani. Da Tenerife a Lanzarote, passando per Fuerteventura fino ad arrivare a Gran Canaria: ogni isola ha la sua eredità storica, i suoi musei, i festival e la sua natura rigogliosa che la caratterizza.\nDa Tenerife a Gran Canaria: ad ogni isola il suo Carnevale Le celebrazioni del Carnevale alle Isole Canarie sono uno degli eventi più vivaci e colorati al mondo. Lo spirito festoso, le musiche coinvolgenti, i costumi sgargianti e la gioia della popolazione locale attirano ogni anno migliaia di visitatori da tutto il mondo. Ogni isola vanta il proprio modo unico di celebrare il Carnevale, ma tutte condividono una spensieratezza davvero contagiosa. Tra balli, gare tra le maschere più belle e l’incoronazione della regina del Carnevale, la musica è la vera protagonista: un inno all’identità multiculturale dell’arcipelago tra salsa e samba, reggae e alla musica popolare canaria. A suggellare le manifestazioni del Carnevale si festeggia ovunque l’ Entierro de la Sardina . Si tratta della sepoltura allegorica di un gigantesco pesce di cartapesta che segna l’inizio della Quaresima.\nIl Carnevale di Santa Cruz a Tenerife è il più famoso dell’arcipelago nonché uno dei più grandi a livello mondiale. Durante quei giorni, le strade addobbate a festa accolgono stravaganti parate, balli in maschera e tanta musica dal vivo. I costumi che sfilano sono particolarmente estrosi, con paillettes, piume e tulle e trasformano le vie della città in un fiume di colori e caleidoscopici effetti visivi.\nA Gran Canaria , il Carnevale di Las Palmas è l’occasione per assistere a un concorso di drag queen davvero unico nel suo genere. I partecipanti alla competizione sfoggiano abiti stravaganti che sembrano delle vere opere d’arte e si esibiscono in spettacoli esilaranti e davvero magnetici. Anche a Las Palmas le parate e le feste sono ingredienti immancabili e iconici per le celebrazioni.\nCon Eden Viaggi puoi vivere l’atmosfera elettrizzante del Carnevale alle Canarie e sentirti davvero senza pensieri. L’atmosfera allegra e festosa delle Canarie in questo periodo ti coinvolgerà, ma oltre alle feste non mancheranno esperienze ed escursioni che i controller Eden hanno selezionato attentamente per te. E tutto questo, con le garanzie e la convenienza di sempre!\nViaggi",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Lifestyle and Leisure",
    "Weather"
  ],
  "external_links": [
    "https://www.edenviaggi.it/offerte/carnevale?utm_source=ilfattoquotidiano&utm_medium=partnership&utm_campaign=editoriali&utm_content=carnevale-canarie",
    "https://edenviaggi.it/offerte/carnevale?utm_source=ilfattoquotidiano&utm_medium=partnership&utm_campaign=editoriali&utm_content=carnevale-canarie",
    "https://www.edenviaggi.it/offerte/carnevale"
  ],
  "external_images": [],
  "entities": {
    "persons": [],
    "organizations": [],
    "locations": []
  },
  "rating": null,
  "crawled": "2024-01-12T11:16:27.987+02:00",
  "updated": "2024-01-12T11:16:27.987+02:00"
}