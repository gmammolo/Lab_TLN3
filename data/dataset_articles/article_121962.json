{
  "thread": {
    "uuid": "b70a54351ed47b05621743b427329ffbf4c98d9c",
    "url": "https://www.ilmattino.it/primopiano/cronaca/aurora_boreale_italia_ieri_perche_si_e_vista_tempesta_geomagnetica_cosa_e_successo_quando_rivederla-8408878.html",
    "site_full": "www.ilmattino.it",
    "site": "ilmattino.it",
    "site_section": "https://www.ilmattino.it/rss/primopiano.xml",
    "site_categories": [
      "power_and_motorcycles",
      "sports"
    ],
    "section_title": "Il Mattino - primopiano",
    "title": "Aurora boreale, perché ieri sera si è vista anche in Italia? La tempesta geomagnetica e le conseguenze per la",
    "title_full": "Aurora boreale, perché ieri sera si è vista anche in Italia? La tempesta geomagnetica e le conseguenze per la",
    "published": "2024-10-11T08:36:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://statics.cedscdn.it/photos/MED_HIGH/83/45/8408345_11112928_aurora_boreale_1.jpg",
    "performance_score": 0,
    "domain_rank": 14916,
    "domain_rank_updated": "2024-10-08T00:00:00.000+03:00",
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "b70a54351ed47b05621743b427329ffbf4c98d9c",
  "url": "https://www.ilmattino.it/primopiano/cronaca/aurora_boreale_italia_ieri_perche_si_e_vista_tempesta_geomagnetica_cosa_e_successo_quando_rivederla-8408878.html",
  "ord_in_thread": 0,
  "parent_url": null,
  "author": "Redazione Web",
  "published": "2024-10-11T08:36:00.000+03:00",
  "title": "Aurora boreale, perché ieri sera si è vista anche in Italia? La tempesta geomagnetica e le conseguenze per la",
  "text": "L'aurora boreale ha illuminato di nuovo i cieli di tutta Italia. Da Milano a Modena, passando per Torino e Ravenna, in moltissimi ieri sera hanno potuto assistere all'incredibile spettacolo di luce annunciato dagli esperti. La tempesta geomagnetica di classe G4 ha infatti avuto effetti, come previsto, anche alle nostre latitudini, lasciando senza fiato tutti gli appassionati del fenomeno. Aurora boreale stasera in Italia? «Ci sono buone probabilità». L'orario migliore per vederla. In arrivo forte tempesta geomagnetica La tempesta geomagnetica L'origine della tempesta geomagnetica che ha colpito la Terra ieri notte si trova nella macchia solare AR 3848, che martedì 8 ottobre ha prodotto un forte brillamento solare di classe X 1.8: i brillamenti di classe X sono quelli più potenti e quest'ultimo ha infatti innescato blackout radio nelle zone del nostro pianeta in quel momento rivolte verso il Sole. Il brillamento è stato accompagnato da un'espulsione di massa coronale, la cosiddetta Cme, cioè un'espulsione di materia sotto forma di plasma, che si sta ora dirigendo verso la Terra ad una velocità compresa tra 4,3 e 4,7 milioni di chilometri orari. «Tra l'altro, il giorno successivo è stata emessa anche un'altra Cme che potrebbe presto raggiungere la Terra - afferma Messerotti - ma la situazione è ancora da valutare». C'è incertezza anche attorno all'esatto momento di arrivo dell'attuale tempesta geomagnetica: informazioni più accurate saranno, ovviamente, possibili col passare delle ore, ma le previsioni indicano più probabile la tarda giornata del 10 ottobre, con i relativi effetti che dovrebbero persistere fino a quella successiva. Le conseguenze Queste tempeste non sono solo causa di belle luci. «Siamo molto più dipendenti dal punto di vista tecnologico ora di quanto lo fossimo anche durante l’ultima grande tempesta del 2003. Molti dei nostri servizi provengono dallo spazio – non ce ne rendiamo nemmeno conto – è il collante che tiene insieme gran parte della nostra economia», ha spiegato alla BBC Ian Muirhead, ricercatore di sistemi spaziali presso l'Università di Manchester. Qualche tempo fa, dopo un'altra tempesta geomagnetica, il proprietario di SpaceX, Elon Musk, aveva dichiarato su X, che la tempesta aveva messo i suoi satelliti Starlink che forniscono Internet «sotto forte pressione». Un portavoce dell'Agenzia spaziale europea (ESA) aveva affermato che gli Starlink presentavano picchi di tensione. Anche i satelliti su cui facciamo affidamento per il GPS e la navigazione presentavano disturbi del segnale poiché la radiazione extra pulsava verso la Terra, aveva affermato l’ESA. Un volo da San Francisco a Parigi era poi stato deviato per evitare di sorvolare l'Artico, dove le radiazioni erano più forti, aveva spiegato il dottor Elvidge. Aurora boreale, cos'è Tra gli eventi più affascinanti per l'uomo per via dei suoi colori che illuminano i cieli notturni, l'aurora polare è un fenomeno caratterizzato visivamente da bande luminose che assumono un'ampia gamma di forme e colori, rapidamente mutevoli nel tempo e nello spazio, di solito di colore rosso-verde-azzurro, causato dall'interazione di particelle cariche (protoni ed elettroni) di origine solare (vento solare) con la ionosfera terrestre (atmosfera tra i 100-500 km): tali particelle eccitano gli atomi dell'atmosfera che diseccitandosi in seguito emettono luce di varie lunghezze d'onda. A seconda di dove si verifica il fenomeno, quest'ultimo prende nomi diversi: viene denominata aurora boreale qualora si verifichi nell'emisfero nord (boreale), mentre aurora australe qualora si verifichi nell'emisfero sud (australe). Perché siamo riusciti a vederla in Italia Secondo gli scienzati, il fenomeno delle aurore polari è generalmente visibile a latitudini elevate, soprattutto nelle zone del Circolo Popolare Artico. Ma per quale motivo allora ieri siamo riusciti a vederlo anche in Italia? Come spiegato dal Cnr, «in presenza di forte attività solare la quantità di particelle che raggiunge la magnetosfera terrestre è tale che occasionalmente la \\\"tempesta magnetica\\\" può raggiungere anche le medie latitudini, e in situazioni di eccezionale attività del Sole l’Aurora può arrivare ai confini dell’Italia». Secondo alcuni esperti, però, non si tratterebbe della vera aurora boreale, bensì del fenomeno dei Sar o del Steve, a seguito di una tempesta solare. I Sar sono un fenomeno noto anche come «archi di luce rossa», che compaiono, appunto, durante le forti tempeste geomagnetiche. Il fascio di luce viola è invece attribuibile al fenomeno Steve. Il fenomeno, secondo gli esperti, potrebbe persistere per tutto il fine settimana.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Science and Technology",
    "Environment",
    "Weather"
  ],
  "ai_allow": true,
  "webz_reporter": false,
  "external_links": [],
  "external_images": [],
  "entities": {
    "persons": [
      {
        "name": "T",
        "sentiment": "negative"
      }
    ],
    "organizations": [],
    "locations": [
      {
        "name": "Modena",
        "sentiment": "none"
      },
      {
        "name": "Italia",
        "sentiment": "none"
      },
      {
        "name": "Milano",
        "sentiment": "none"
      },
      {
        "name": "Terra",
        "sentiment": "none"
      },
      {
        "name": "AR",
        "sentiment": "none"
      }
    ]
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "rating": null,
  "crawled": "2024-10-11T13:27:18.509+03:00",
  "updated": "2024-10-25T16:04:06.604+03:00"
}