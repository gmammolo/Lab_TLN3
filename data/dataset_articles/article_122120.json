{
  "thread": {
    "uuid": "d79e169a3e322ebd476cd4e42faa832bd025f9e8",
    "url": "https://www.agi.it/scienza/news/2024-10-11/come-dove-vedere-cometa-secolo-quando-28224546",
    "site_full": "www.agi.it",
    "site": "agi.it",
    "site_section": "http://agi.it",
    "site_categories": [
      "media",
      "top_news_it"
    ],
    "section_title": "Ultime Notizie Online | Agenzia Giornalistica Italia | AGI",
    "title": "Arriva la cometa del secolo. Ecco come vederla in diretta",
    "title_full": "Arriva la cometa del secolo. Ecco come vederla in diretta",
    "published": "2024-10-11T15:41:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://dvrjj4igcfeco.cloudfront.net/eyJidWNrZXQiOiJrb2wtaW1hZ2VzLXByb2QiLCJrZXkiOiJwaWN0dXJlcy9hZ2kvYWdpLzIwMjQvMTAvMTEvMTMwMzI3MTIwLTJkOWVlNjU4LTc0NDktNDI0Mi1iZTFkLTdlN2RkYzI2YzcwOS5qcGciLCJlZGl0cyI6eyJyZXNpemUiOnsid2lkdGgiOjEyMDAsImhlaWdodCI6NjMwfX19",
    "performance_score": 0,
    "domain_rank": 10932,
    "domain_rank_updated": "2024-10-08T00:00:00.000+03:00",
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "d79e169a3e322ebd476cd4e42faa832bd025f9e8",
  "url": "https://www.agi.it/scienza/news/2024-10-11/come-dove-vedere-cometa-secolo-quando-28224546",
  "ord_in_thread": 0,
  "parent_url": null,
  "author": "Francesco Russo",
  "published": "2024-10-11T15:41:00.000+03:00",
  "title": "Arriva la cometa del secolo. Ecco come vederla in diretta",
  "text": "AGI - Dopo un viaggio di miliardi di anni partito dalla nube di Oort, madre delle comete, C/2023 A3 Tsuchinshan-Atlas, ha raggiunto in questi giorni la distanza minima dal Sole, per la gioia degli astrofotografi di tutto il mondo, in particolare quelli italiani, dato che il nostro Paese è una delle aree della Terra che consentono una migliore osservazione del fenomeno. Dopo aver raggiunto il picco di luminosità lo scorso 9 ottobre, quella che viene definita dai media specializzati \"cometa del secolo\", resterà ancora visibile a occhio nudo per alcuni giorni, subito dopo il tramonto, nella sezione più bassa dell'orizzonte occidentale, grazie al propizio allineamento tra il nostro pianeta e il Sole che potrebbe amplificarne la luminosità. Il 12 ottobre sarà, in particolare, il giorno in cui la cometa si avvicinerà di più alla Terra, guadagnando una posizione migliore nel cielo per la visibilità ma venendo progressivamente oscurata dall'arrivo della Superluna del 17 ottobre. Il giorno precedente, mercoledì 16 ottobre, l'Istituto Nazionale di Astrofisica, a partire dalle 19:15, trasmetterà una diretta sui propri canali [YouTube](https://www.youtube.com/eduinaf) e [Facebook](https://www.facebook.com/EduINAF/) grazie ai telescopi dell'ente posti a Loiano (nel Bolognese), Cagliari, Palermo e Roma. Durante la trasmissione, condotta da Federica Duras, verrà mostrata una selezione degli scatti con i quali gli appassionati italiano stanno riempendo la rete. La cometa C/2023 A3 Tsuchinshan-Atlas fu osservata per la prima volta in Sud Africa il 22 febbraio dell'anno scorso e fu battezzata con la traslitterazione in mandarino del nome dell'osservatorio cinese Purple Mountain, alle cui prime osservazioni, risalenti al mese precedente, fu in seguito collegata la scoperta. E lo spettacolo che, condizioni meteorologiche permettendo, offrirà in questi giorni potrebbe non essere destinato a ripetersi per molto tempo.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Science and Technology",
    "Weather"
  ],
  "ai_allow": true,
  "webz_reporter": false,
  "external_links": [
    "https://www.youtube.com/eduinaf)",
    "https://www.facebook.com/EduINAF/)",
    "https://facebook.com/EduINAF/)",
    "https://youtube.com/eduinaf)"
  ],
  "external_images": [],
  "entities": {
    "persons": [
      {
        "name": "Oort",
        "sentiment": "negative"
      }
    ],
    "organizations": [],
    "locations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "rating": null,
  "crawled": "2024-10-11T17:48:47.396+03:00",
  "updated": "2024-10-11T17:48:47.396+03:00"
}