{
  "thread": {
    "uuid": "188d0b41ae183bf4ae8c4a49f47baa0bb56f78d0",
    "url": "https://www.repubblica.it/italia/2024/10/11/news/previsioni_meteo_torna_il_sole_e_un_ottobrata_che_potrebbe_durare_per_tutto_il_mese-423548096",
    "site_full": "www.repubblica.it",
    "site": "repubblica.it",
    "site_section": "https://ricerca.repubblica.it",
    "site_categories": [
      "media"
    ],
    "section_title": " - Archivio - la Repubblica.it",
    "title": "Previsioni meteo, torna il sole e un’ottobrata che potrebbe durare per tutto il mese - la Repubblica",
    "title_full": "Previsioni meteo, torna il sole e un’ottobrata che potrebbe durare per tutto il mese - la Repubblica",
    "published": "2024-10-10T23:01:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://www.repstatic.it/content/nazionale/img/2024/10/10/230423003-14ea60f6-9633-4460-9489-c6480f78dc72.jpg",
    "performance_score": 0,
    "domain_rank": 1005,
    "domain_rank_updated": "2024-10-08T00:00:00.000+03:00",
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "188d0b41ae183bf4ae8c4a49f47baa0bb56f78d0",
  "url": "https://www.repubblica.it/italia/2024/10/11/news/previsioni_meteo_torna_il_sole_e_un_ottobrata_che_potrebbe_durare_per_tutto_il_mese-423548096",
  "ord_in_thread": 0,
  "parent_url": null,
  "author": "a cura di ilmeteo.it",
  "published": "2024-10-10T23:01:00.000+03:00",
  "title": "Previsioni meteo, torna il sole e un’ottobrata che potrebbe durare per tutto il mese - la Repubblica",
  "text": "Dopo i primi 10 giorni di ottobre all’insegna del maltempo, è in arrivo tanto sole con una bella ottobrata su gran parte del Paese. Antonio Sanò , fondatore di iLMeteo.it , conferma la rimonta dell’alta pressione sull’Italia con la cessazione delle forti piogge che hanno colpito soprattutto il Centro-Nord. Nelle prossime ore avremo ancora qualche residuo addensamento specie sul Triveneto orientale, in Toscana e sul Basso Tirreno, accompagnato da locali piovaschi; per il resto il tempo sarà in deciso miglioramento ovunque.\nNel weekend sole quasi ovunque Le temperature scenderanno leggermente a causa di venti più freschi dai quadranti settentrionali, specie al meridione ed in Sardegna, ma torneremo a percepire il calore del sole da Nord a Sud. Nel weekend vivremo belle giornate autunnali con il sole che tornerà ad illuminare il foliage; a tratti, il sole sarà disturbato da correnti più umide solo al Nord-Ovest e in montagna con addensamenti comunque non forieri di precipitazioni.\nMassime a Roma e Milano oltre la media stagionale Sulle coste il sole scalderà quasi ovunque fino a valori gradevoli: sono previste massime di 28°C in Sardegna e Sicilia, fino a 27°C in Puglia e Calabria, 25-26°C in Basilicata con Napoli e Roma a 24°C, Firenze a 22°C e Milano sui 20. La media delle massime di ottobre a Milano è 18°C, sulla Capitale 22°C; entro il weekend, dunque, saliremo nelle due principali città italiane di 2 gradi oltre i valori climatologici.\nPrevisioni positive quasi per tutto il mese Addirittura, le ultime emissioni dei modelli indicano la possibilità della persistenza del bel tempo quasi fino alla fine del mese, con una lunga ottobrata su buona parte del Paese. In questa proiezione non sono esclusi due veloci passaggi un po’ perturbati sia venerdì 18 sia venerdì 25 ottobre; per il resto l’anticiclone dovrebbe fermarsi a lungo. Ovviamente si tratta di una tendenza da confermare ma.\nNel dettaglio Venerdì 11 . Al Nord: sereno o poco nuvoloso. Al Centro: più nuvoloso sul versante tirrenico. Al Sud: nubi residue con locali piovaschi sulle tirreniche.\nSabato 12 . Al Nord: nuvoloso. Al Centro: soleggiato. Al Sud: soleggiato.\nDomenica 13 . Al Nord: soleggiato. Al Centro: soleggiato. Al Sud: soleggiato.\nTendenza : rinforzo dell’anticiclone, probabile lunga Ottobrata in arrivo.\nLeggi i commenti I commenti dei lettori Video in evidenza Metropolis - Gli spari sopra. Perché Israele colpisce la nostra missione di pace in Libano? Con Benassi, Castaldo, Colarusso, Di Feo, Nardella, Sannino e Siracusano. Poi Corsi",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Weather"
  ],
  "ai_allow": true,
  "webz_reporter": false,
  "external_links": [
    "https://www.ilmeteo.it/",
    "http://www.repstatic.it/cless/main/nazionale/2020-v1/include/detail/paywall.html",
    "http://www.repstatic.it/cless/main/nazionale/2020-v1/include/detail/under-content.html--",
    "https://www.repstatic.it/cless/common/widget/newsletter/2018-v1/include/gedi-newsletter-cx.html",
    "http://www.repstatic.it/cless/common/box/outbrain/2022-v1/include/short.html",
    "https://www.ilmeteo.it",
    "http://repstatic.it/cless/main/nazionale/2020-v1/include/detail/under-content.html--",
    "http://repstatic.it/cless/common/box/outbrain/2022-v1/include/short.html",
    "http://repstatic.it/cless/main/nazionale/2020-v1/include/detail/paywall.html",
    "https://ilmeteo.it/",
    "https://repstatic.it/cless/common/widget/newsletter/2018-v1/include/gedi-newsletter-cx.html"
  ],
  "external_images": [],
  "entities": {
    "persons": [],
    "organizations": [],
    "locations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "rating": null,
  "crawled": "2024-10-11T01:27:03.334+03:00",
  "updated": "2024-10-11T09:30:08.739+03:00"
}