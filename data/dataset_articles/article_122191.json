{
  "thread": {
    "uuid": "017e304a5a254243b58376ac2cd9ccc1d698242b",
    "url": "https://www.ilmeteo.it/notizie/aurora-boreale-in-italia-occhi-al-cielo-anche-stasera-125912113",
    "site_full": "www.ilmeteo.it",
    "site": "ilmeteo.it",
    "site_section": "https://www.ilmeteo.it/notizie",
    "site_categories": [
      "media"
    ],
    "section_title": "Meteo - Notizie Meteo in tempo reale &raquo; ILMETEO.it",
    "title": "Aurora Boreale in Italia: occhi al cielo anche stasera",
    "title_full": "Aurora Boreale in Italia: occhi al cielo anche stasera",
    "published": "2024-10-11T16:30:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://www.ilmeteo.it/portale/files/giornale/Sar-aurora-boreale.jpg",
    "performance_score": 0,
    "domain_rank": 15481,
    "domain_rank_updated": "2024-10-08T00:00:00.000+03:00",
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "017e304a5a254243b58376ac2cd9ccc1d698242b",
  "url": "https://www.ilmeteo.it/notizie/aurora-boreale-in-italia-occhi-al-cielo-anche-stasera-125912113",
  "ord_in_thread": 0,
  "parent_url": null,
  "author": "Redazione",
  "published": "2024-10-11T16:30:00.000+03:00",
  "title": "Aurora Boreale in Italia: occhi al cielo anche stasera",
  "text": "Nel dettaglio si tratta di un fenomeno affascinante noto come SAR, o “arco aurorale rosso stabile“, stable auroral red (SAR), per essere ancora più precisi. La Terra è circondata da un sistema di correnti ad anello, che si trova ad una distanza compresa tra i 10.000 e 60.000 km da essa e trasporta milioni di ampere. Queste correnti sono costantemente trasportate da protoni ad alta energia. Durante le tempeste geomagnetiche, l’aumento della corrente nell’anello è dovuto all’ingresso di nuovi protoni a bassa energia nella regione vicina alla Terra. Quando questo avviene, c’è poi un rilascio di energia termica nell’alta atmosfera terrestre che “vediamo” sottoforma degli archi SAR. Infatti, l’energia rilasciata ionizza gli atomi di ossigeno a nella parte alta della ionosfera che “rilasciano” il colore rosso così come avviene per la parte più alta delle aurore. L'evento è stato causato da una severa tempesta geomagnetica G4 in atto (la seconda più intensa su una scala che va da G1 a G5) secondo il Centro di previsione meteorologica spaziale del [Noaa](https://www.noaa.gov/) (National Oceanic and Atmospheric Administration). L'origine della tempesta geomagnetica si trova nella macchia solare AR 3848, che martedì 8 ottobre ha prodotto un forte brillamento solare di classe X 1.8: i brillamenti di classe X sono quelli più potenti e quest'ultimo ha infatti innescato blackout radio nelle zone del nostro pianeta in quel momento rivolte verso il Sole. Il brillamento è stato accompagnato da un'espulsione di massa coronale, la cosiddetta Cme, cioè un'espulsione di materia sotto forma di plasma, che si sta ora dirigendo verso la Terra ad una velocità compresa tra 4,3 e 4,7 milioni di chilometri orari. Con qualche probabilità potremmo rivivere questo straordinario fenomeno anche nella serata di venerdì 11 ottobre, nuovamente in Italia. Maggiormente favorite le aree del Nord. Vi invitiamo a seguirci costantemente, tuttavia sono situazioni che possono variare nel lasso di poco tempo.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Weather",
    "Environment",
    "Social Issue"
  ],
  "ai_allow": true,
  "webz_reporter": false,
  "external_links": [
    "https://www.noaa.gov/)",
    "https://noaa.gov/)"
  ],
  "external_images": [],
  "entities": {
    "persons": [],
    "organizations": [],
    "locations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "rating": null,
  "crawled": "2024-10-11T20:12:46.032+03:00",
  "updated": "2024-10-11T20:12:46.032+03:00"
}