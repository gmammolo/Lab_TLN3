{
  "thread": {
    "uuid": "6da6352f836c08a2747848e46390adca027dc8fb",
    "url": "https://www.lapresse.it/il-meteo/2024/10/11/meteo-nel-weekend-arriva-lanticiclone-tornano-sole-e-caldo",
    "site_full": "www.lapresse.it",
    "site": "lapresse.it",
    "site_section": "https://www.lapresse.it",
    "site_categories": [
      "media"
    ],
    "section_title": "Ultime notizie di oggi, aggiornamenti e foto in tempo reale - LaPresse",
    "title": "Meteo, nel weekend arriva l’anticiclone: tornano sole e caldo",
    "title_full": "Meteo, nel weekend arriva l’anticiclone: tornano sole e caldo",
    "published": "2024-10-11T20:22:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "",
    "performance_score": 0,
    "domain_rank": 64532,
    "domain_rank_updated": "2024-10-08T00:00:00.000+03:00",
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "6da6352f836c08a2747848e46390adca027dc8fb",
  "url": "https://www.lapresse.it/il-meteo/2024/10/11/meteo-nel-weekend-arriva-lanticiclone-tornano-sole-e-caldo",
  "ord_in_thread": 0,
  "parent_url": null,
  "author": "Pierluigi Mandoi",
  "published": "2024-10-11T20:22:00.000+03:00",
  "title": "Meteo, nel weekend arriva l’anticiclone: tornano sole e caldo",
  "text": "Dopo l’ ondata di maltempo che a inizio settimana ha colpito gran parte dell’Italia, in particolare al Nord, nel weekend sulla penisola tornano il sole e il caldo , con temperature oltre i 20 gradi e che al Sud possono raggiungere anche i 25. Sono le previsioni del tempo di Meteo Expert per i prossimi giorni. Dopo il vento di Maestrale che nella giornata di venerdì ha portato a un calo termico, nel fine settimana l’alta pressione garantirà un tempo stabile e in prevalenza soleggiato , soprattutto nelle regioni del Centro-Sud. Il Nord Italia verrà invece lambito da un sistema nuvoloso che però non porterà piogge di rilievo. L’anticiclone resisterà anche nei primi giorni della prossima settimana con temperature in ulteriore aumento: in particolare in Sardegna, complice anche lo Scirocco, potrebbero toccare e localmente superare la soglia dei 30 gradi .\nLe previsioni del tempo per sabato Queste le previsioni del tempo, in particolare, per la giornata di sabato 12 ottobre . Cielo parzialmente nuvoloso o nuvoloso sulle regioni settentrionali, specie al Nord-Ovest, con qualche isolata pioggia o pioviggine in Val d’Aosta, Alpi piemontesi, Liguria di levante, Appennino emiliano. Più soleggiato al centro-Sud con cielo poco o parzialmente nuvoloso. Temperature intorno ai 20 gradi al Nord, fino a 22-23 al Centro e 24-25 al Sud e Isole . Venti deboli, salvo residui rinforzi di Maestrale intorno alla Puglia meridionale. Poco mossi i mari del Centronord e della Sardegna; fino a mossi i mari del Sud, in particolare il Canale d’Otranto.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Weather",
    "Environment"
  ],
  "ai_allow": true,
  "webz_reporter": false,
  "external_links": [],
  "external_images": [],
  "entities": {
    "persons": [],
    "organizations": [],
    "locations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "rating": null,
  "crawled": "2024-10-12T00:48:14.750+03:00",
  "updated": "2024-10-12T00:48:14.750+03:00"
}