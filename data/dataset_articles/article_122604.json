{
  "thread": {
    "uuid": "d08a908ed83f6f57626ccb4017db90cc99f2efd5",
    "url": "https://www.3bmeteo.com/giornale-meteo/meteo---ottobrata-in-arrivo-su-parte-d-italia--ecco-le-zone-dove-sar-agrave--pi-ugrave--soleggiato-e-mite-729855",
    "site_full": "www.3bmeteo.com",
    "site": "3bmeteo.com",
    "site_section": "https://3bmeteo.com/giornale",
    "site_categories": [
      "media"
    ],
    "section_title": "MeteoGiornale - Notizie Meteo in tempo reale &#9655; 3B Meteo",
    "title": "Meteo - Ottobrata in arrivo su parte d'Italia, ecco le zone dove sarà più soleggiato e mite",
    "title_full": "Meteo - Ottobrata in arrivo su parte d'Italia, ecco le zone dove sarà più soleggiato e mite",
    "published": "2024-10-13T11:51:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://image.3bmeteo.com/images/newarticles/w_1280/ottobrata-in-arrivo-ma-non-per-tutti-3bmeteo-157622.jpg",
    "performance_score": 0,
    "domain_rank": 31691,
    "domain_rank_updated": "2024-10-08T00:00:00.000+03:00",
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "d08a908ed83f6f57626ccb4017db90cc99f2efd5",
  "url": "https://www.3bmeteo.com/giornale-meteo/meteo---ottobrata-in-arrivo-su-parte-d-italia--ecco-le-zone-dove-sar-agrave--pi-ugrave--soleggiato-e-mite-729855",
  "ord_in_thread": 0,
  "parent_url": null,
  "author": "@3BMeteo",
  "published": "2024-10-13T11:51:00.000+03:00",
  "title": "Meteo - Ottobrata in arrivo su parte d'Italia, ecco le zone dove sarà più soleggiato e mite",
  "text": "Meteo - Ottobrata in arrivo su parte d'Italia, ecco le zone dove sarà più soleggiato e mite Alta pressione sub tropicale in rimonta ma non tutta l'Italia sarà al sole. 1 minuto, 52 secondi L'ottobrata è una fase di maggiore stabilità atmosferica che non di rado avviene nel primo mese autunnale ed è in grado di portare sull'Italia alcuni giorni di tempo soleggiato con temperature molto miti, in alcuni casi anche di stampo semi estivo. Alcune ottobrate del passato sono durate a lungo, in qualche raro caso anche l'intero mese di ottobre ma [non sarà il caso di quest'anno](https://www.3bmeteo.com/giornale-meteo/meteo---ottobrata-di-breve-durata--da-met-agrave--settimana-torna-il-maltempo--ecco-le-ultime-novit-agrave--729858). Il flusso atlantico sembra infatti intenzionato a dare del filo da torcere all'alta pressione tanto che alcune zone della Penisola come il Nord Italia, non riusciranno a vedere nemmeno il sole. Tra il vicino Atlantico e l'Europa occidentale l'azione di una saccatura con ripercussioni fino al nord Africa richiamerà correnti umide che determineranno degli annuvolamenti e forse anche qualche isolata pioggia o pioviggine su parte del Nord, soprattutto il Nordovest. Più riparato il Centro e del tutto fuori da questi disturbi il Sud con sole e clima molto mite, persino a tratti estivo ma non per molto. Nella giornata di lunedì avremo sole prevalente al Sud, qualche disturbo nuvoloso al Centro soprattutto Toscana Umbria e Marche e annuvolamenti irregolari anche compatti al Nord dove non si esclude qualche locale pioviggine sulla Liguria e a ridosso dei settori prealpini. Le temperature saranno molto miti al Sud con punte di 28°C sulle Isole maggiori. Nella giornata di martedì il sole sarà una caratteristica dominante al Centro e al Sud, mentre al Nord avremo ancora degli annuvolamenti, anche compatti con possibilità di qualche isolata pioggia o pioviggine al Nordovest ma molto occasionale. Le temperature faranno registrare un ulteriore lieve aumento sulle Isole con punte di 30°C in Sardegna e localmente anche in Sicilia. Nella giornata di mercoledì una perturbazione associata allo spostamento della saccatura atlantica verso levante dovrebbe raggiungere le regioni nord occidentali portando delle piogge. Nel contempo le nubi dovrebbero aumentare anche sulla Sardegna e le regioni centrali ma ancora senza fenomeni. Il sole continuerà ad interessare il Sud anche se dal pomeriggio con qualche disturbo tra Campania e Sicilia. Le temperature tenderanno a diminuire. Hai una webcam da segnalarci? In questa apposita sezione puoi aggiungerla al nostro network >> [ Webcam](https://www.3bmeteo.com/le_webcam).",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Weather",
    "Environment",
    "Lifestyle and Leisure"
  ],
  "ai_allow": true,
  "webz_reporter": false,
  "external_links": [],
  "external_images": [],
  "entities": {
    "persons": [],
    "organizations": [],
    "locations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "rating": null,
  "crawled": "2024-10-13T12:39:09.654+03:00",
  "updated": "2024-10-13T19:15:08.547+03:00"
}