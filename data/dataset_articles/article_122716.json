{
  "thread": {
    "uuid": "6655d5dca1440c1f66f7b904941123798dc8fe37",
    "url": "https://b365.ro/veste-buna-de-la-meteorologi-va-ninge-de-craciun-in-bucuresti-pana-atunci-va-fi-frig-ceata-si-burnita-inclusiv-in-acest-weekend-589527",
    "site_full": "b365.ro",
    "site": "b365.ro",
    "site_section": "https://b365.ro/author/lavinia-bucur",
    "site_categories": [
      "top_news_ro",
      "top_news"
    ],
    "section_title": "B365 - Lavinia Bucur - Citeste toate articolele scrise de catre Lavinia Bucur &#8226; B365",
    "site_title": "B365 - Bucureștiul zi de zi",
    "title": "Veste bună de la meteorologi: Va ninge de Crăciun în București! ☃️ Până atunci va fi frig, ceață și burniță, inclusiv în acest weekend",
    "title_full": "Veste bună de la meteorologi: Va ninge de Crăciun în București! ☃️ Până atunci va fi frig, ceață și burniță, inclusiv în acest weekend",
    "published": "2025-12-17T14:31:00.000+02:00",
    "replies_count": 0,
    "participants_count": 1,
    "site_type": "news",
    "country": "RO",
    "main_image": "https://b365.ro/wp-content/uploads/2025/12/vreme-craciun-bucuresti-ninge-scaled.jpg",
    "performance_score": 0,
    "domain_rank": 72598,
    "domain_rank_updated": "2025-12-14T23:00:00.000+02:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "6655d5dca1440c1f66f7b904941123798dc8fe37",
  "url": "https://b365.ro/veste-buna-de-la-meteorologi-va-ninge-de-craciun-in-bucuresti-pana-atunci-va-fi-frig-ceata-si-burnita-inclusiv-in-acest-weekend-589527",
  "ord_in_thread": 0,
  "author": "Lavinia Bucur",
  "published": "2025-12-17T14:31:00.000+02:00",
  "title": "Veste bună de la meteorologi: Va ninge de Crăciun în București! ☃️ Până atunci va fi frig, ceață și burniță, inclusiv în acest weekend",
  "text": "În zilele ce urmează vom avea parte de maxime termice ce vor atinge până la 10 grade Celsius, în București, însă pe timpul nopții vor fi temperaturi negative. Va fi ceață și burniță, existând posbilitatea să avem parte și de ploi slabe, în unele zile. Meteorologii de la ANM au transmis prognoza pe 7 zile.\nDe Crăciun, bucureștenii vor avea parte de o surpriză.\nÎn această noapte (17-18 decembrie), nebulozitatea stratiformă va persista și va fi ceață, trecător posibil asociată cu burniță. Vântul va sufla slab până la moderat. Temperatura minimă va fi de -2…-1 grad, potrivit ANM.\nÎn intervalul 18 decembrie, ora 08:00 – 19 decembrie, ora 08:00, cerul va fi variabil, temporar cu nebulozitate joasă stratiformă și ceață, posibil asociate cu burniță, în prima parte a zilei și în a doua parte a nopții. Vântul va sufla slab până la moderat. Temperatura maximă se va situa în jurul valorii de 8 grade, iar cea minimă va fi de -2…0 grade.\nÎn intervalul 19 decembrie, ora 08:00 – 20 decembrie, ora 08:00, cerul va fi temporar noros și mai ales dimineața și noaptea va fi ceață. Vântul va sufla în general slab. Temperatura maximă va fi de 9…10 grade, iar cea minimă de -1…1 grad.\nÎn intervalul 20 decembrie, ora 08:00 – 21 decembrie, ora 08:00, nebulozitatea va fi persistentă, vor fi condiții de burniță, iar în primele ore și noaptea se va semnala ceață. Vântul va sufla slab. Temperatura maximă va fi de 4…5 grade, iar cea minimă de 1…2 grade.\nÎn intervalul 21 decembrie, ora 08:00 – 22 decembrie, ora 08:00, cerul va fi mai mult noros, trecător vor fi posibile ploi slabe sau burniță, iar vântul va sufla slab până la moderat. Temperatura aerului va avea valori peste cele normale în ultima decadă a lunii decembrie, cu maxima de 5…7 grade și minima de 2…3 grade. La începutul zilei va mai fi ceață.\nLa începutul săptămânii viitoare, în intervalul în care se află și ziua de Crăciun (22 decembrie, roa 08:00 – 25 decembrie, ora 08:00), tendința evoluției vremii va arăta astfel:\nValorile de temperatură vor fi apropiate sau ușor peste cele climatologic specifice perioadei, iar precipitații vor fi posibile spre finalul perioadei.\nPotrivit Știrile Pro Tv, în București va ninge de Crăciun, însă șansele ca stratul de zăpadă să se depună sunt mici, întrucât vor fi 0 grade.\nTe-ar mai putea interesa și:",
  "highlightText": "",
  "highlightTitle": "",
  "highlightThreadTitle": "",
  "language": "romanian",
  "sentiment": "positive",
  "categories": [
    "Weather"
  ],
  "topics": [
    "Weather->weather forecast",
    "Weather->weather phenomena"
  ],
  "ai_allow": true,
  "has_canonical": false,
  "breaking": null,
  "webz_reporter": false,
  "external_links": [
    "https://stirileprotv.ro/stiri/vremea/prognoza-meteo-anunta-ninsori-de-craciun-cum-va-fi-vremea-de-revelion.html",
    "https://www.stirileprotv.ro/stiri/vremea/prognoza-meteo-anunta-ninsori-de-craciun-cum-va-fi-vremea-de-revelion.html"
  ],
  "external_images": [],
  "internal_images": [],
  "entities": {
    "persons": [],
    "locations": [],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [
      "top_news_ro",
      "top_news"
    ],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-12-18T19:16:15.841+02:00",
  "updated": "2025-12-18T19:20:02.000+02:00"
}