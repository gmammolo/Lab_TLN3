{
  "thread": {
    "uuid": "2281497ace4194c5e969a9eea58370f11c8bdf27",
    "url": "https://www.bresciaoggi.it/territorio-bresciano/brescia/che-tempo-far%C3%A0-a-brescia-1.12877320",
    "site_full": "www.bresciaoggi.it",
    "site": "bresciaoggi.it",
    "site_section": "https://www.bresciaoggi.it/",
    "site_categories": [
      "media",
      "world_soccer",
      "sports"
    ],
    "section_title": " News e Notizie di Brescia | Bresciaoggi",
    "site_title": "News e Notizie di Brescia | Bresciaoggi",
    "title": "Perturbazioni in arrivo ma Natale e Vigilia con il sole: si va verso il Dicembre più mite degli ultimi anni | Bresciaoggi",
    "title_full": "Perturbazioni in arrivo ma Natale e Vigilia con il sole: si va verso il Dicembre più mite degli ultimi anni | Bresciaoggi",
    "published": "2025-12-18T09:52:00.000+02:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://gfx.bresciaoggi.it/image/contentid/policy:1.12877332:1766044244/image.jpg?f=16x9&amp;h=450&amp;w=800&amp;$p$f$h$w=7061f55",
    "performance_score": 0,
    "domain_rank": 134702,
    "domain_rank_updated": "2025-12-14T23:00:00.000+02:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "2281497ace4194c5e969a9eea58370f11c8bdf27",
  "url": "https://www.bresciaoggi.it/territorio-bresciano/brescia/che-tempo-far%C3%A0-a-brescia-1.12877320",
  "ord_in_thread": 0,
  "author": "Società Editrice Athesis S.p.A.",
  "published": "2025-12-18T09:52:00.000+02:00",
  "title": "Perturbazioni in arrivo ma Natale e Vigilia con il sole: si va verso il Dicembre più mite degli ultimi anni | Bresciaoggi",
  "text": "Il tempo lentamente migliora. Fino a domenica avremo clima più stabile e soleggiato (tranne giovedì), in attesa però di un nuovo peggioramento che fra lunedì e martedì riporterà piogge abbondanti su tutto il nord Italia, purtroppo anche a quote elevate, dove la neve naturale caduta a novembre è quasi sparita. L’alta pressione che tanto ha governato il tempo della prima parte del mese, si farà lentamente da parte lasciando il Mediterraneo in balia di più sistemi depressionari destinati a generare nuove perturbazioni. Per la qualità dell’aria, spesso compromessa fino a pochi giorni fa, è una tendenza certamente positiva. Ma la vera notizia è che l’inverno, ancora una volta, non arriverà.\nVerso il dicembre più caldo della storia climatica della città\nTemperature diurne da marzo inoltrato, minime notturne fino a 10 gradi (gelo notturno quasi assente) e massime che hanno toccato i 15°, pioggia alle soglie dei duemila metri; sono gli ingredienti che stanno costruendo giorno dopo giorno il dicembre più mite di sempre, con una media mensile superiore di almeno 3 gradi rispetto al dato storico del trentennio 1990-2020.\nVanno in questa direzione anche le previsioni dei modelli fisico-matematici, uniti nel delineare una terza decade del mese più autunnale che invernale. Anche la nebbia, un tempo ospite praticamente fisso delle notti padane, quest’anno è quasi sparita anche dalle zone di pianura.\nFine settimana abbastanza soleggiato e mite, ma lunedì torna la pioggia\nLa situazione evolve ora verso un progressivo miglioramento. Già oggi (18 dicembre) nel pomeriggio farà capolino qualche timida schiarita con temperature attorno ai 12 gradi. Andrà un po’ meglio venerdì, pur in presenza di molte nubi. Non farà freddo: attesi nel pomeriggio 11-12 gradi.\nQuella di sabato sarà la giornata migliore, con cielo per lo più poco nuvoloso. Farà più freddo in mattinata con temperature prossime ai 2-3 gradi ma valori attorno ai 10 gradi nelle ore diurne. Tempo analogo domenica, per lo più soleggiato e mite, ma in attesa di un peggioramento che lunedì pomeriggio riporterà la pioggia, più estesa nella notte e nella mattinata di martedì. La neve sarà ancora una volta merce rara, relegata per più oltre i 2 mila metri.\nNatale e Vigilia con il sole. Clima ancora mite\nBuone notizie per Natale. Come accaduto spesso negli ultimi anni, la festa più importante dell’anno sarà caratterizzata molto probabilmente dall’alta pressione, quindi da cieli per lo più sereni e clima abbastanza mite.\nAnche l’anno scorso Natale era trascorso all’insegna del sole, pur con gelo nel primo mattino. Clima primaverile nelle feste del 2023 con 19 gradi toccati il giorno della Vigilia (ma anche il giorno 23), valori che avevano battuto ogni record dicembrino in fatto di caldo anomalo. In questo mese non faceva così caldo dal 22 dicembre 1989, quando la temperatura massima toccò in città i 18,3 gradi.\nValori eccezionali erano stati raggiunti soprattutto nelle città emiliane: Bologna e Ferrara raggiunsero i 24 gradi. Nel giorno di Natale le temperature calarono ma a Brescia città si raggiungevano pur sempre i 13 gradi. Al contrario, il Natale più freddo degli ultimi dieci anni è stato quello del 2018, totalmente nebbioso e con appena 2 gradi in città.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Weather"
  ],
  "topics": [
    "Weather->weather forecast"
  ],
  "ai_allow": true,
  "has_canonical": false,
  "breaking": false,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [],
    "locations": [
      {
        "name": "nord Italia",
        "sentiment": "none"
      }
    ],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-12-18T10:03:09.966+02:00",
  "updated": "2025-12-18T10:05:39.000+02:00"
}