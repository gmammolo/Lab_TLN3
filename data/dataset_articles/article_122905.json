{
  "thread": {
    "uuid": "54f097f052ab3b7f7dd9bc0954307d149b4c84a7",
    "url": "https://sahebkhabar.ir/news/76367047/بارندگی-های-اخیر-جان-تازه-ای-به-سدهای-جنوبی-بوشهر-داد-سد-باغان",
    "site_full": "sahebkhabar.ir",
    "site": "sahebkhabar.ir",
    "site_section": "https://sahebkhabar.ir/rss/tp/2",
    "site_categories": [],
    "section_title": "صاحب‌خبران - جدیدترین و آخرین اخبار ایران و جهان - اقتصادی",
    "site_title": null,
    "title": "بارندگی‌های اخیر جان تازه‌ای به سدهای جنوبی بوشهر داد / سد باغان رکورد تاریخی آبگیری را شکست",
    "title_full": "بارندگی‌های اخیر جان تازه‌ای به سدهای جنوبی بوشهر داد / سد باغان رکورد تاریخی آبگیری را شکست",
    "published": "2025-12-19T11:10:00.000+02:00",
    "replies_count": 0,
    "participants_count": 1,
    "site_type": "news",
    "country": "IR",
    "main_image": "https://sahebkhabar.ir/hermes/rokna/rokna-1192358.jpg",
    "performance_score": 0,
    "domain_rank": 160255,
    "domain_rank_updated": "2025-12-14T23:00:00.000+02:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "54f097f052ab3b7f7dd9bc0954307d149b4c84a7",
  "url": "https://sahebkhabar.ir/news/76367047/بارندگی-های-اخیر-جان-تازه-ای-به-سدهای-جنوبی-بوشهر-داد-سد-باغان",
  "ord_in_thread": 0,
  "author": "صاحب‌خبران - جدیدترین و آخرین اخبار ایران و جهان",
  "published": "2025-12-19T11:10:00.000+02:00",
  "title": "بارندگی‌های اخیر جان تازه‌ای به سدهای جنوبی بوشهر داد / سد باغان رکورد تاریخی آبگیری را شکست",
  "text": "صاحبخبر -\nبه گزارش رکنا، علی محمدی مدیرعامل شرکت آب منطقهای بوشهر با بیان اینکه از روزهای پیش از ورود سامانه بارشی، تمهیدات لازم در سطح استان اتخاذ شده بود، اظهار داشت: همزمان با صدور هشدارهای هواشناسی، شرکت آب منطقهای بوشهر در تمامی سطوح عملیاتی و ستادی وارد حالت آمادهباش شد و پایش مستمر سازههای آبی، رودخانهها و کارگاههای عمرانی بهصورت شبانهروزی در دستور کار قرار گرفت.\nوی با تشریح اقدامات انجامشده در حوزه طرح و توسعه افزود: پیش از ورود نخستین سامانه بارشی و همزمان با اعلام هشدار سیلاب، تمامی همکاران این حوزه به همراه نمایندگان مجریان طرحها در محل کارگاههای اجرایی حضور یافتند و هماهنگیهای لازم با پیمانکاران برای پیشبینی و اجرای اقدامات مراقبتی، پیشگیرانه و تخلیه ایمن سیلاب انجام شد.\nمدیرعامل شرکت آب منطقهای بوشهر ادامه داد: همزمان با این اقدامات، حوزه حفاظت و بهرهبرداری نیز از ابتدای هفته و با آغاز فعالیت سامانه بارشی بهطور کامل در حالت آمادهباش قرار گرفت و نظارت مستمر بر تأسیسات آبی استان انجام شد.\nمحمدی با اشاره به وضعیت سدهای در حال بهرهبرداری استان بوشهر تا ساعت ۸ صبح روز پنجشنبه ۲۷ آذر ۱۴۰۴ گفت: در سد رئیسعلی دلواری حجم فعلی مخزن به ۱۲۵.۴ میلیون مترمکعب رسیده و در جریان این سامانه بارشی افزایش حجم قابل توجهی در این سد ثبت نشده است.\nوی افزود: سد باغان با حجم فعلی ۸.۴ میلیون مترمکعب، از ابتدای وقوع سیلاب تاکنون حدود ۷ میلیون مترمکعب افزایش ذخیره داشته و رکورد تازهای در آبگیری این سد به ثبت رسیده است. همچنین سد اخند با حجم فعلی ۱.۴ میلیون مترمکعب، افزایش ۰.۷ میلیون مترمکعبی را تجربه کرده و سد خاییز نیز با حجم فعلی یک میلیون مترمکعب، حدود ۰.۱۲ میلیون مترمکعب افزایش ذخیره داشته است.\nمدیرعامل شرکت آب منطقهای بوشهر با اشاره به وضعیت بارندگیهای استان تصریح کرد: بر اساس گزارش مدیریت مطالعات پایه منابع آب و دادههای شبکه ایستگاههای بارانسنجی، میانگین بارندگی استان بوشهر در سال آبی جاری تا صبح ۲۷ آذرماه به حدود ۶۷ میلیمتر رسیده است. این میزان در مقایسه با میانگین بلندمدت، کاهش ۲۴ درصدی را نشان میدهد، اما بارندگیهای اخیر، بهویژه در جنوب استان، نقش مؤثری در جبران بخشی از این کسری ایفا کرده است.\nوی خاطرنشان کرد: بیشینه بارندگی سامانههای اخیر مربوط به ایستگاه جم با ثبت ۱۶۰ میلیمتر بارش بوده و کمینه بارندگی نیز در ایستگاه سد خاییز گزارش شده است. همچنین بیشترین بارش ۲۴ ساعت گذشته و مجموع بارندگیهای اخیر نیز در ایستگاه جم به ثبت رسیده که نشاندهنده تمرکز فعالیت سامانه بارشی در مناطق جنوبی استان است.\nمحمدی در پایان ضمن قدردانی از تلاش شبانهروزی کارکنان شرکت آب منطقهای بوشهر تأکید کرد: پایش سدها، رودخانهها و تأسیسات آبی تا فروکش کامل سامانه بارشی و بازگشت شرایط جوی به حالت عادی ادامه خواهد داشت و از شهروندان درخواست میشود با رعایت هشدارهای ایمنی، بهویژه پرهیز از تردد و توقف در بستر و حریم رودخانهها و مسیلها، همکاری لازم را داشته باشند.\nدر همین زمینه، عبداللطیف عباسینژاد، معاون حفاظت و بهرهبرداری شرکت آب منطقهای بوشهر، با اشاره به استقرار تیمهای عملیاتی در سطح استان گفت: از دوشنبه شب، همکاران تمامی شهرستانها بهصورت کشیک در ادارات حضور داشته و اکیپهای عملیاتی نیز بهطور مستمر وضعیت رودخانهها، مسیلها، سدها، طرحهای تغذیه مصنوعی و شبکههای آبیاری را پایش کردهاند.\nوی افزود: همزمان با فعالیت تیمهای میدانی، گروهی از نیروها در ستاد شرکت مستقر بودند و اطلاعات مربوط به میزان بارشها، دبی رودخانهها و وضعیت سازههای آبی بهصورت لحظهای دریافت، بررسی و در چارچوب فرآیندهای مدیریت بحران اطلاعرسانی شد. این روند تا پایان هشدارهای هواشناسی ادامه دارد.\nعباسینژاد با اشاره به تشدید بارشها در مناطق جنوبی استان اظهار کرد: با توجه به احتمال وقوع سیلاب، از بامداد روز سهشنبه به همراه همکاران شهرستانهای دیر، کنگان، عسلویه و جم در منطقه مستقر شدیم و تمامی نقاط حساس از جمله سدها، رودخانهها و آبراههها بهصورت میدانی مورد بازدید قرار گرفت و در موارد لازم اقدامات اصلاحی و پیشگیرانه انجام شد.\nهمچنین رضا چویلی، معاون طرح و توسعه شرکت آب منطقهای بوشهر، با اشاره به وضعیت کارگاههای اجرایی گفت: در کارگاههای واقع در جنوب استان از جمله سد باغان، سد اخند و سد دشتپلنگ، همکاران بهصورت مستمر حضور داشتند و در سایر کارگاههای مرکز و شمال استان، سرکشیها متناسب با شدت بارشها انجام شد.\nوی افزود: در پی بارندگیهای اخیر، سد باغان برای نخستینبار به این تراز آبگیری رسید و حدود ۷ میلیون مترمکعب آب در مخزن آن ذخیره شد. سد اخند نیز حدود ۱.۴ میلیون مترمکعب آبگیری داشته است. به گفته چویلی، سد در حال ساخت دشتپلنگ به دلیل ناتمام بودن، در زمان بارندگی صرفاً نقش مدیریت و تخلیه ایمن سیلاب حوزه بالادست را ایفا کرده و فعالیتهای اجرایی آن به ساعات توقف بارش محدود شده است.\n∎",
  "highlightText": "",
  "highlightTitle": "",
  "highlightThreadTitle": "",
  "language": "persian",
  "sentiment": "positive",
  "categories": [
    "Weather"
  ],
  "topics": [
    "Weather->weather statistic"
  ],
  "ai_allow": true,
  "has_canonical": false,
  "breaking": false,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [],
    "locations": [],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-12-19T11:17:43.463+02:00",
  "updated": "2025-12-19T11:21:18.000+02:00"
}