{
  "thread": {
    "uuid": "e0be6c356ff597675a771c3f3c6da39aad4b1fce",
    "url": "https://www.livehindustan.com/uttar-pradesh/prayagraj/story-relief-from-cold-weather-as-sun-shines-in-prayagraj-temperature-rises-201766159269620.html",
    "site_full": "www.livehindustan.com",
    "site": "livehindustan.com",
    "site_section": "https://www.livehindustan.com/uttar-pradesh",
    "site_categories": [
      "media",
      "top_news_in",
      "top_news_sa",
      "top_news"
    ],
    "section_title": "uttar-pradesh news in hindi (उत्तर प्रदेश न्यूज़) - latest uttar-pradesh news today in hindi",
    "site_title": "Hindi News (हिंदी न्यूज़ ) - Hindi samachar, Latest news in hindi, Aaj ki taza khabar - Hindustan",
    "title": "Relief from Cold Weather as Sun Shines in Prayagraj Temperature Rises धूप निकली तो छह डिग्री उछला दिन का पारा, Prayagraj Hindi News - Hindustan",
    "title_full": "Relief from Cold Weather as Sun Shines in Prayagraj Temperature Rises धूप निकली तो छह डिग्री उछला दिन का पारा, Prayagraj Hindi News - Hindustan",
    "published": "2025-12-19T17:47:00.000+02:00",
    "replies_count": 0,
    "participants_count": 1,
    "site_type": "news",
    "country": "IN",
    "main_image": "https://www.livehindustan.com/lh-img/smart/img/smart/2025/08/27/1600x900/logo/frame-66_1756321215707_1756321231268.png",
    "performance_score": 0,
    "domain_rank": 1479,
    "domain_rank_updated": "2025-12-14T23:00:00.000+02:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "e0be6c356ff597675a771c3f3c6da39aad4b1fce",
  "url": "https://www.livehindustan.com/uttar-pradesh/prayagraj/story-relief-from-cold-weather-as-sun-shines-in-prayagraj-temperature-rises-201766159269620.html",
  "ord_in_thread": 0,
  "author": "Newswrap",
  "published": "2025-12-19T17:47:00.000+02:00",
  "title": "Relief from Cold Weather as Sun Shines in Prayagraj Temperature Rises धूप निकली तो छह डिग्री उछला दिन का पारा, Prayagraj Hindi News - Hindustan",
  "text": "धूप निकली तो छह डिग्री उछला दिन का पारा संक्षेप: Prayagraj News - प्रयागराज में शुक्रवार को कोहरे और सर्द हवा से राहत मिली। गुरुवार को सूर्य के दर्शन नहीं हुए थे, लेकिन शुक्रवार को धूप निकली और अधिकतम तापमान 21.2 डिग्री सेल्सियस तक पहुंच गया। न्यूनतम तापमान भी बढ़ा। हालांकि, मौसम विभाग ने 20 से 24 दिसंबर तक घने कोहरे की संभावना जताई है। Dec 19, 2025 09:17 pm IST Newswrap हिन्दुस्तान , प्रयागराज Share Follow Us on प्रयागराज, संवाददाता। कोहरे की चादर और सर्द हवा से ठिठुर रहे लोगों को शुक्रवार को राहत मिली। जहां गुरुवार को दिनभर सूर्यदेव के दर्शन नहीं हुए वहीं शुक्रवार को धूप निकली। जिसकी वजह से तापमान पर भी असर पड़ा। 24 घंटे में अधिकतम तापमान में छह डिग्री का उछाला आया और तापमान 21.2 डिग्री सेल्सियस तक पहुंच गया। वहीं न्यूनतम तापमान भी 10.6 से बढ़कर दो डिग्री सेल्सियस अधिक दर्ज किया गया। गुरुवार को को दिनभर सूर्यदेव के दर्शन नहीं हुए थे। कोहरे की चादर और सर्द हवा की ठिठुरन से लोगों की कंपकपी छूटती रही। शीतलहर के बीच अधिकतम तापमान 15 डिग्री सेल्सियस तो न्यूनतम 10.6 डिग्री सेल्सियस था लेकिन शुक्रवार सुबह राहत लेकर आई।\nLiveHindustan को अपना पसंदीदा Google न्यूज़ सोर्स बनाएं – यहां क्लिक करें। सुबह आठ बजे के बाद से हल्के कोहरे के बीच सूर्यदेव के दर्शन हुए और धीरे-धीरे आसमान साफ होने लगा। सर्द हवाएं भी नहीं चली। दिनभर लोगों को राहत मिली। शाम चार बजे तक धूप का असर रहा और उसकी वजह से अधिकतम व न्यूनतम तापमान भी बढ़ा। हालांकि 20 से 24 दिसंबर तक भोर में घना कोहरा छाया रहने की संभावना है। मौसम विभाग ने चार दिनों तक कोहरा व धुंध छाए रहने का अनुमान जताया है।",
  "highlightText": "",
  "highlightTitle": "",
  "highlightThreadTitle": "",
  "language": "hindi",
  "sentiment": "positive",
  "categories": [
    "Weather"
  ],
  "topics": [
    "Weather->weather statistic"
  ],
  "ai_allow": true,
  "has_canonical": false,
  "breaking": true,
  "webz_reporter": false,
  "external_links": [
    "https://www.google.com/preferences/source?q=livehindustan",
    "https://news.google.com/publications/CAAqBwgKMJ2pmgswt7OyAw?ceid=IN:en&oc=3",
    "https://www.whatsapp.com/channel/0029Va5ZlzA9MF95R4nQSt0v",
    "https://www.google.com/preferences/source",
    "https://www.news.google.com/publications/CAAqBwgKMJ2pmgswt7OyAw?ceid=IN:en&oc=3",
    "https://google.com/preferences/source?q=livehindustan",
    "https://news.google.com/publications/CAAqBwgKMJ2pmgswt7OyAw",
    "https://whatsapp.com/channel/0029Va5ZlzA9MF95R4nQSt0v"
  ],
  "external_images": [],
  "internal_images": [],
  "entities": {
    "persons": [],
    "locations": [],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [
      "top_news_in",
      "top_news_sa",
      "top_news"
    ],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-12-19T17:59:49.979+02:00",
  "updated": "2025-12-20T18:06:37.000+02:00"
}