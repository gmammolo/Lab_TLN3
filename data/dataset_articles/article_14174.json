{
  "thread": {
    "uuid": "8cfca1c75cd4cf90cd2ab194352f0c2da654fc54",
    "url": "https://finanza.repubblica.it/News/2025/06/26/stretta_sui_diplomifici_revoche_in_aumento_e_calo_dei_candidati_esterni_alla_maturita-43",
    "site_full": "finanza.repubblica.it",
    "site": "repubblica.it",
    "site_section": "https://finanza.repubblica.it/news",
    "site_categories": [
      "finance",
      "top_news_be",
      "top_news_ch",
      "top_news_it",
      "top_news"
    ],
    "section_title": "\r\n\tUltime notizie - Economia e Finanza - Repubblica.it\r\n",
    "site_title": "la Repubblica - News in tempo reale - Le notizie e i video di politica, cronaca, economia, sport",
    "title": "Stretta sui diplomifici: revoche in aumento e calo dei candidati esterni alla Maturità - Economia e Finanza - Repubblica.it",
    "title_full": "Stretta sui diplomifici: revoche in aumento e calo dei candidati esterni alla Maturità - Economia e Finanza - Repubblica.it",
    "published": "2025-06-26T02:00:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://images.teleborsa.it/t/stabile/164649.t.W600.H340.M4.jpg",
    "performance_score": 0,
    "domain_rank": 1120,
    "domain_rank_updated": "2025-06-03T00:00:00.000+03:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "8cfca1c75cd4cf90cd2ab194352f0c2da654fc54",
  "url": "https://finanza.repubblica.it/News/2025/06/26/stretta_sui_diplomifici_revoche_in_aumento_e_calo_dei_candidati_esterni_alla_maturita-43",
  "ord_in_thread": 0,
  "author": "repubblica.it",
  "published": "2025-06-26T02:00:00.000+03:00",
  "title": "Stretta sui diplomifici: revoche in aumento e calo dei candidati esterni alla Maturità - Economia e Finanza - Repubblica.it",
  "text": "(Teleborsa) - Con il decreto-legge 45 del 2025, di recente approvazione, sono state previste misure chiare e definiti controlli stringenti per il contrasto dei cosiddetti diplomifici. Al contempo, in accordo con gli Uffici Scolastici Regionali e in attuazione del Protocollo d’intesa firmato con la Guardia di Finanza , è stata messa in atto, nei mesi precedenti, un'estesa azione ispettiva che ha portato alla revoca della parità a un alto numero di Istituzioni scolastiche.\n\"La lotta contro i diplomifici sta iniziando a dare i suoi primi frutti concreti \", commenta il Ministro dell'Istruzione e del Merito, Giuseppe Valditara , \"il nostro impegno è per una scuola seria, contrassegnata dal merito e dalla legalità\".\nIn Sicilia, nei primi mesi del 2025, sono state 11 le revoche della parità fra le scuole di II grado, di cui 8 a seguito delle ispezioni avviate nell'anno scolastico 2024/2025. Sempre in Sicilia, altre 24 revoche sono avvenute nel corso del 2024. Sempre nel 2024, le revoche sono state 11 in Calabria e 30 in Campania.\nAlcuni segnali arrivano anche dagli esami di Stato. Guardando ai dati della Maturità 2025 emerge, con riferimento ai candidati esterni, una diminuzione che riguarda sia la scuola statale che la paritaria. In particolare, i candidati esterni totali quest’anno sono 13.066, rispetto ai 13.787 del 2024, con un calo del 5,2%. I candidati esterni sono il 6,9% in meno rispetto al 2024 nelle scuole statali e l’1,3% in meno nelle scuole paritarie.\nLa flessione degli esterni alla Maturità, fra scuole statali e paritarie, ha avuto un picco in alcune regioni, in particolare in quelle dove il controllo sui cosiddetti diplomifici ha portato a un numero consistente di revoche della parità. In Calabria i candidati esterni sono quest’anno il 30,9% in meno : passano dai 747 del 2024 ai 516 del 2025. In Campania gli esterni sono il 25% in meno: passano dai 1.685 del 2024 ai 1.264 del 2025. In Sicilia sono il 23,9% in meno: erano 1.613 nel 2024, sono 1.228 nel 2025.\nMarket Overview Descrizione Ultimo Var % Dj 30 Industrials Average 42.982 -0,25% FTSE 100 8.719 INV. FTSE MIB 39.319 INV. Germany DAX 23.498 INV. Hang Seng Index* 24.493,00 +1,66% Nasdaq 19.974 +0,31% Nikkei 225 39.542,00 +1,54% * dato di chiusura della sessione predecente LISTA COMPLETA calcolatore Valute EUR - Euro Importo Calcola",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "negative",
  "categories": [
    "Economy, Business and Finance",
    "Education",
    "Social Issue"
  ],
  "topics": [
    "Economy, Business and Finance->financial and economic news",
    "Economy, Business and Finance->economy",
    "Education->educational testing and examinations",
    "Education->educational grading",
    "Education->upper secondary education"
  ],
  "ai_allow": true,
  "has_canonical": true,
  "breaking": null,
  "webz_reporter": false,
  "external_links": [
    "http://www.repstatic.it/cless/common/adv/include/middle3.html",
    "http://www.repstatic.it/cless/common/adv/include/piede.html",
    "http://www.repstatic.it/cless/common/adv/include/middle1.html",
    "http://www.repstatic.it/cless/common/adv/include/middle2.html",
    "http://www.repstatic.it/cless/common/adv/include/tabr.html",
    "http://www.repstatic.it/cless/common/adv/include/x40.html",
    "http://repstatic.it/cless/common/adv/include/x40.html",
    "http://repstatic.it/cless/common/adv/include/tabr.html",
    "http://repstatic.it/cless/common/adv/include/middle2.html",
    "http://repstatic.it/cless/common/adv/include/middle3.html",
    "http://repstatic.it/cless/common/adv/include/piede.html",
    "http://repstatic.it/cless/common/adv/include/middle1.html"
  ],
  "entities": {
    "persons": [
      {
        "name": "Giuseppe Valditara",
        "sentiment": "none"
      }
    ],
    "locations": [
      {
        "name": "Calabria",
        "sentiment": "none"
      },
      {
        "name": "Campania",
        "sentiment": "none"
      },
      {
        "name": "Sicilia",
        "sentiment": "none"
      }
    ],
    "organizations": [
      {
        "name": "Teleborsa",
        "sentiment": "negative",
        "tickers": []
      },
      {
        "name": "Guardia di Finanza",
        "sentiment": "none",
        "tickers": []
      }
    ]
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [
      "trusted_news"
    ],
    "top_news": [
      "top_news_be",
      "top_news_ch",
      "top_news_it",
      "top_news"
    ],
    "bias": "center"
  },
  "rating": null,
  "crawled": "2025-06-26T10:05:27.738+03:00",
  "updated": "2025-06-27T08:04:45.000+00:00"
}