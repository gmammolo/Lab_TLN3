{
  "thread": {
    "uuid": "cd761c47269da1f857b43a6573be5e9fe8b0ff24",
    "url": "https://www.tgcom24.mediaset.it/cronaca/istat-un-ragazzo-su-cinque-subisce-bullismo_100239998-202502k.shtml",
    "site_full": "www.tgcom24.mediaset.it",
    "site": "mediaset.it",
    "site_section": "https://www.tgcom24.mediaset.it",
    "site_categories": [
      "media"
    ],
    "section_title": "TGCOM24 | News, Ultime Notizie, Video e Foto in tempo reale",
    "site_title": "TGCOM24 | News, Ultime Notizie, Video e Foto in tempo reale",
    "title": "L'Istat: un ragazzo su cinque subisce bullismo",
    "title_full": "L'Istat: un ragazzo su cinque subisce bullismo",
    "published": "2025-06-26T15:14:00.000+03:00",
    "replies_count": 0,
    "participants_count": 0,
    "site_type": "news",
    "country": "IT",
    "main_image": "https://img-api.cloud.mediaset.net/api/images/kn/v1/image_main/1200/675/100240001?r=26",
    "performance_score": 0,
    "domain_rank": 4657,
    "domain_rank_updated": "2025-06-03T00:00:00.000+03:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "cd761c47269da1f857b43a6573be5e9fe8b0ff24",
  "url": "https://www.tgcom24.mediaset.it/cronaca/istat-un-ragazzo-su-cinque-subisce-bullismo_100239998-202502k.shtml",
  "ord_in_thread": 0,
  "author": null,
  "published": "2025-06-26T15:14:00.000+03:00",
  "title": "L'Istat: un ragazzo su cinque subisce bullismo",
  "text": "Il ministro Eugenia Roccella: \"Fondamentale un'alleanza scuola-famiglia\". Tra gli stranieri il fenomeno è più accentuato per i ragazzi di nazionalità romena e ucraina\n© ansa\nNel 2023 il 68,5% dei ragazzi 11-19enni ha dichiarato di essere rimasto vittima di almeno un comportamento offensivo non rispettoso e/o violento, online e/o offline, nei 12 mesi precedenti. Il 21% ha dichiarato di essere stato vittima di bullismo, cioè di aver subito questi comportamenti in maniera continuativa. Lo si legge nel report dell'Istat \"Bullismo e cyberbullismo nei rapporti tra ragazzi\", presentato a Palazzo Chigi alla presenza dei ministri della Famiglia e dell'Istruzione, Eugenia Roccella e Giuseppe Valditara, del presidente dell'Istat, Francesco Maria Chelli, e della direttrice del Dipartimento per le Statistiche sociali e demografiche, Cristina Freguja.\nIl 71% dei ragazzi 11-19enni del Nord-ovest dichiara di aver subito, nel corso dell'anno precedente, comportamenti offensivi, non rispettosi e/o violenti contro il 66,5% riscontrabile tra chi risiede nel Mezzogiorno. Nel Nord gli episodi di bullismo subiti con continuità sono più frequenti: 22, 1% tra i ragazzi del Nord-est e 21,6% tra quelli del Nord-ovest contro il 20% nel Mezzogiorno. \"Si torna alla famiglia, all'emergenza educativa e non è un caso, secondo me, che nel Sud ci sia un po' meno la tendenza al bullismo, perché probabilmente ancora resistono le reti parentali e questo interviene su vari fronti\", ha spiegato il ministro per la Famiglia.\n\"La rete parentale è anche una rete educativa, è una comunità educante - ha spiegato - per esempio, il ragazzo, il giovane si trova a confronto non soltanto col gruppo dei pari esterno, che quindi non ha una tendenza alla protezione, ma col gruppo dei pari interno, cioè all'interno della rete parentale, quindi con i fratelli, i maggiori, i cugini che sono in grado di essere il primo momento di confronto senza però quella durezza che c'è quando si esce nel mare aperto dei rapporti e poi anche proprio come protezione\".\nRoccella ha ribadito che \"la rete parentale è educante ma è anche protettiva\" ed è quello che si è \"perso nel corso degli ultimi decenni e che dobbiamo in qualche modo ricostruire attraverso invece un welfare di prossimità\". \"L'impostazione che abbiamo dato ai nostri interventi è di non sottrarre competenze alla famiglia - ha concluso - . C'è una tendenza a spostare tutto sulla scuola, invece è fondamentale un'alleanza scuola famiglia, non un trasferimento di competenze esclusivamente alla scuola, lasciando la famiglia sguarnita anche di responsabilità Il 26,8% dei ragazzi stranieri ha subito comportamenti offensivi\".\nIl 26,8% dei ragazzi stranieri dichiara di avere subito, nell'ultimo anno, comportamenti offensivi, non rispettosi e/o violenti con una cadenza più che mensile contro il 20,4% riscontrato tra i coetanei italiani. Tra alcune collettività straniere il fenomeno è più accentuato: i ragazzi di nazionalità romena e ucraina sono più frequentemente vittime di atti di bullismo, rispettivamente il 29,2% e il 27,8%.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "negative",
  "categories": [
    "Social Issue",
    "Politics",
    "Education"
  ],
  "topics": [
    "Social Issue->children",
    "Social Issue->social problem",
    "Social Issue->bullying",
    "Politics->education policy",
    "Politics->civil rights",
    "Politics->government",
    "Education->students",
    "Education->school",
    "Education->parents group"
  ],
  "ai_allow": true,
  "has_canonical": false,
  "breaking": false,
  "webz_reporter": false,
  "external_links": [],
  "entities": {
    "persons": [
      {
        "name": "Eugenia Roccella",
        "sentiment": "negative"
      }
    ],
    "locations": [],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [],
    "bias": null
  },
  "rating": null,
  "crawled": "2025-06-26T16:00:17.630+03:00",
  "updated": "2025-06-26T13:07:26.000+00:00"
}