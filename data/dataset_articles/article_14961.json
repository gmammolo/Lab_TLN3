{
  "thread": {
    "uuid": "79bdbcdeafed4961ea5203963703544c3dbef842",
    "url": "https://www.tecnicadellascuola.it/bullismo-e-il-cyberbullismo-tra-i-giovani-i-dati-istat-stranieri-piu-colpiti-4-nei-casi-di-emarginazione",
    "site_full": "www.tecnicadellascuola.it",
    "site": "tecnicadellascuola.it",
    "site_section": "https://www.tecnicadellascuola.it",
    "site_categories": [
      "education",
      "k_6_educators"
    ],
    "section_title": "Tecnica della Scuola - Notizie sulla Scuola",
    "site_title": "Tecnica della Scuola - Notizie sulla Scuola",
    "title": "Bullismo e Cyberbullismo tra i giovani, i dati Istat: stranieri più colpiti, +4% nei casi di emarginazione",
    "title_full": "Bullismo e Cyberbullismo tra i giovani, i dati Istat: stranieri più colpiti, +4% nei casi di emarginazione",
    "published": "2025-06-26T13:54:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://www.tecnicadellascuola.it/wp-content/uploads/2022/01/ansia-e-depressione.jpeg",
    "performance_score": 0,
    "domain_rank": 121177,
    "domain_rank_updated": "2025-06-03T00:00:00.000+03:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "79bdbcdeafed4961ea5203963703544c3dbef842",
  "url": "https://www.tecnicadellascuola.it/bullismo-e-il-cyberbullismo-tra-i-giovani-i-dati-istat-stranieri-piu-colpiti-4-nei-casi-di-emarginazione",
  "ord_in_thread": 0,
  "author": "Sara Adorno",
  "published": "2025-06-26T13:54:00.000+03:00",
  "title": "Bullismo e Cyberbullismo tra i giovani, i dati Istat: stranieri più colpiti, +4% nei casi di emarginazione",
  "text": "L’Istituto nazionale di statistica presenta i dati sul bullismo e il cyberbullismo tra i giovani relativi all’anno 2023. Si tratta di comportamenti violenti oggetto da ormai quasi un decennio di specifica rilevazione e misurazione quantitativa e qualitativa. La prima statistica Report sul tema è stata diffusa infatti nel 2015. Alla presentazione sono intervenuti il Presidente dell’Istat, Prof. Francesco Maria Chelli , la Direttrice del Dipartimento per le Statistiche sociali e demografiche, Cristina Freguja , la Ministra per la famiglia, la natalità e le pari opportunità, On. Eugenia Roccella , e il Ministro dell’Istruzione e del Merito, Prof. Giuseppe Valditara .\nLEGGI ANCHE: Bullismo e cyberbullismo, Valditara: “Mai fatto così tanto come in questi due anni” I dati Il 68,5% dei ragazzi tra gli 11 e i 19 anni ha dichiarato di essere stato vittima di comportamenti offensivi, non rispettosi o violenti nell’ultimo anno, con il 21% che ha subito tali comportamenti in maniera continuativa (più volte al mese). Per quanto riguarda il cyberbullismo , il 34% dei giovani 11-19enni ha subito atti vessatori online almeno una volta. Nello specifico, il 30,1% li ha subiti solo offline, il 3,8% solo online, e il 4,7% sia offline che online.\nÈ stato osservato un confronto significativo tra italiani e stranieri. Il 18% dei ragazzi stranieri subisce offese e insulti più volte al mese, una percentuale superiore rispetto al 13,8% degli italiani . In termini di esclusione/emarginazione , si registrano oltre 4 punti percentuali in più tra gli stranieri (14,1% contro 9,9%). Inoltre, il 26,8% dei ragazzi stranieri ha dichiarato di aver subito comportamenti offensivi, non rispettosi e/o violenti con una cadenza più che mensile, contro il 20,4% riscontrato tra i coetanei italiani. Tra i più bullizzati si evidenziano i ragazzi di origine rumena (29,2%) e ucraina (27,8%) .\nLe azioni vessatorie sono state classificate in quattro forme principali di comportamento deviante: offese/insulti (verbali), minacce/aggressioni (fisiche), diffamazioni ed esclusioni . Le offese e gli insulti sono tra i comportamenti più diffusi, colpendo oltre il 14% dei ragazzi 11-19enni più volte al mese, con un dato del 16% per i maschi . Anche l’esclusione è un fenomeno frequente, che colpisce il 10,3% dei ragazzi su base mensile, con le femmine che ne sono vittime più dei maschi (12,2% contro 8,5%).\nAnalizzando per età e genere, le offese e gli insulti hanno raggiunto quasi il 60% dei maschi 11-13enni . L’ esclusione è avvertita soprattutto dalle ragazze più grandi, tra i 14 e i 19 anni (47 casi su 100). Sebbene meno frequenti, le minacce e le aggressioni fisiche sono più comuni tra i ragazzi di 14-19 anni (14,8%). I giovani di 11-13 anni subiscono maggiormente forme vessatorie verbali come offese/insulti (58,5%) e diffamazione (26,7%), mentre i 14-19enni sono più colpiti da esclusione (43,4%) e minacce/aggressioni (11,2%).\nInfine, la fenomenologia del bullismo include azioni aggressive e intenzionali, ripetute nel tempo, con uno squilibrio di potere. Il cyberbullismo si distingue per caratteristiche come la persistenza (il contenuto resta online), l’anonimato, l’ampiezza del pubblico e il potenziale impatto. Tra i rischi emergenti legati all’Intelligenza Artificiale figurano i deepfake (video, audio, immagini falsificate) e i bot. Si rileva inoltre una disparità nell’impatto del bullismo verso gruppi minoritari , come la comunità LGBTIQ+, i neurodivergenti e i migranti .",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "negative",
  "categories": [
    "Social Issue",
    "Education",
    "Human Interest"
  ],
  "topics": [
    "Social Issue->bullying",
    "Social Issue->discrimination",
    "Social Issue->teenagers",
    "Education->social learning",
    "Education->educational grading",
    "Education->students"
  ],
  "ai_allow": true,
  "has_canonical": false,
  "breaking": null,
  "webz_reporter": false,
  "external_links": [],
  "entities": {
    "persons": [
      {
        "name": "Francesco Maria Chelli",
        "sentiment": "none"
      },
      {
        "name": "Giuseppe Valditara",
        "sentiment": "none"
      },
      {
        "name": "Eugenia Roccella",
        "sentiment": "none"
      },
      {
        "name": "Cristina Freguja",
        "sentiment": "none"
      }
    ],
    "locations": [],
    "organizations": [
      {
        "name": "Istituto nazionale di statistica",
        "sentiment": "none",
        "tickers": []
      },
      {
        "name": "Dipartimento per le Statistiche sociali",
        "sentiment": "none",
        "tickers": []
      }
    ]
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [],
    "bias": null
  },
  "rating": null,
  "crawled": "2025-06-26T16:16:10.016+03:00",
  "updated": "2025-06-26T13:25:30.000+00:00"
}