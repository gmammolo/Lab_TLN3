{
  "thread": {
    "uuid": "2a473e37b320bcafe8f22a085c7d693154e7c5d2",
    "url": "https://www.ansa.it/umbria/notizie/vivi_assisi_cuore_dell_umbria/2024/12/05/classe-liceo-properzio-vince-concorso-biglietto-natale-assisi_c691ebb8-f222-4944-9355-c1534cf18e50.html",
    "site_full": "www.ansa.it",
    "site": "ansa.it",
    "site_section": "https://www.ansa.it/umbria",
    "site_categories": [
      "media",
      "top_news_ch",
      "top_news_dk",
      "top_news_it",
      "top_news"
    ],
    "section_title": "Ultime notizie Umbria",
    "title": "Classe liceo Properzio vince concorso biglietto Natale Assisi - Città di Assisi - Ansa.it",
    "title_full": "Classe liceo Properzio vince concorso biglietto Natale Assisi - Città di Assisi - Ansa.it",
    "published": "2024-12-05T19:33:00.000+02:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://www.ansa.it/webimages/img_165x110/2024/12/5/94773ab49f85dc24f1643e66df2e598d.jpg",
    "performance_score": 0,
    "domain_rank": 1881,
    "domain_rank_updated": "2024-12-02T23:00:00.000+02:00",
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "2a473e37b320bcafe8f22a085c7d693154e7c5d2",
  "url": "https://www.ansa.it/umbria/notizie/vivi_assisi_cuore_dell_umbria/2024/12/05/classe-liceo-properzio-vince-concorso-biglietto-natale-assisi_c691ebb8-f222-4944-9355-c1534cf18e50.html",
  "ord_in_thread": 0,
  "parent_url": null,
  "author": "ansa.it",
  "published": "2024-12-05T19:33:00.000+02:00",
  "title": "Classe liceo Properzio vince concorso biglietto Natale Assisi - Città di Assisi - Ansa.it",
  "text": "È andato alla classe 3ª/A del liceo economico \"Sesto Properzio\" il primo premio del concorso di idee, indetto dal Comune di Assisi e rivolto alle scuole della città, per l'esecuzione di un progetto grafico dedicato al Cantico delle Creature e finalizzato alla realizzazione del biglietto istituzionale con gli auguri di Natale, che sarà inviato ai governanti di tutti gli Stati del mondo, a firma della sindaca Stefania Proietti.\n La premiazione è avvenuta nella Sala della Conciliazione, presenti, fra gli altri, la stessa sindaca e presidente della Regione e l'assessore alla formazione Paolo Mirti, che hanno incontrato scuole e studenti aderenti all'iniziativa, voluta dall'Amministrazione comunale - si legge in un suo comunicato - per il secondo anno consecutivo, per costruire la cultura del dialogo e della pace a partire dai più giovani. In tutto sono stati presentati 34 lavori, selezionati da una commissione interna al Comune di Assisi.\n La classe vincitrice ha presentato un elaborato artistico che vede in primo piano la figura di San Francesco, incastonata nel rosone colorato della basilica di Assisi, con un ramo d'ulivo e una colomba simboli di pace. Tale interpretazione del Cantico delle Creature - scritto dal Poverello di Assisi nel 1225 e che nel 2025 compie 800 anni - è stata riprodotta nel biglietto di auguri, con la frase \"Il coraggio della fraternità illumini l'unica famiglia umana. In questo Natale giunga da Assisi un abbraccio di Speranza e di Pace. Buon Natale\".\n Il secondo premio è andato alla seconda/E del liceo scientifico annesso al Convitto nazionale, che ha proposto sempre la figura di Francesco d'Assisi tra le icone di \"fratello sole e sorella luna\". Questo disegno comporrà il biglietto con gli auguri di Pasqua, che sarà sempre inviato a tutti i Paesi del mondo.\n Terzo posto per la classe quarta/C del liceo scientifico annesso al Convitto nazionale, che ha presentato un bozzetto che vede strofe originali del Cantico incise nelle finestre stilizzate e colorate della Basilica di San Francesco. I ragazzi che lo hanno ideato supporteranno il Comune di Assisi in un progetto di promozione della città legato all'ottavo centenario della poesia francescana.\n Alle tre scuole è andato un premio in denaro, da impiegare per attività didattiche, mentre a tutti i partecipanti è stato consegnato un attestato di merito.\n I lavori sono stati valutati da una commissione interna al Comune di Assisi.\n \"Questo progetto - ha evidenziato la sindaca Stefania Proietti - è nato per dire al mondo che la pace è possibile e che tutti hanno un ruolo importante in questa direzione, anche attraverso strumenti e segni di dialogo e pace. In questo contesto, dobbiamo far tesoro delle idee dei nostri giovani, che hanno ben interpretato e colto i valori universali del Cantico di Francesco. Consegnerò personalmente questo biglietto di speranza all'ambasciatore d'Israele in Italia e lo porterò presto anche a Betlemme, dove già lo scorso anno mi sono recata proprio nel periodo di Natale\".\n \"Il vostro lavoro - ha sottolineato l'assessore Mirti, rivolgendosi agli studenti - e il messaggio di speranza che trasmette è il modo più bello per presentarsi al mondo. Siamo molto orgogliosi e soddisfatti dell'ampia adesione al concorso, passato dagli otto iscritti della prima edizione ai ben 34 di quest'anno\".\nIn collaborazione con Città di Assisi\nDa non perdere\nprevPageLabel nextPageLabel Condividi\nLink copiato\nUltima ora 03:12\nBarca sovraffollata si rovescia in Congo, almeno 25 morti 03:09\nAzioni Nissan sospese in Borsa a Tokyo dopo le voci di fusione 01:40\nAlla Borsa di Tokyo apertura in ribasso (-0,45%) 23:57\nChiuso l'esame della manovra in commissione, testo va in Aula 23:31\nUsa, centinaia soldati nordcoreani morti o feriti in Kursk 23:00\nPer i ministri non parlamentari arrivano rimborsi per trasferte 22:56\nArrivano altri fondi al Ponte, 1,4 miliardi in più 22:51\nCoppa Italia: 4-0 al Cagliari, la Juventus ai quarti Tutte le news Condividi articolo\nCopia link O utilizza\nFacebook Twitter WhatsApp LinkedIn Pinterest Email Stampa articolo Ansa.it\nNewsletter ANSA\nVeloci, dettagliate, verificate. Nella tua casella mail.\nIscriviti alle newsletter Video\nMattarella: \"Il pluralismo delle idee e' l'anima della democrazia\"\nMeloni: \"Niente lezioni da chi ha dato 300mila euro pubblici a Grillo\"\nMeloni: \"Dal governo nessun appoggio al regime di Assad\"\nMayotte, la devastazione dopo il passaggio di Chido\nAbruzzo, cervo a spasso per le vie di Civitella Alfedena\nMalattie rare, un cartone per aiutare i bambini ad affrontare gli esami\nSpeleologa bloccata, stimate 36-48 ore per l'uscita dalla grotta\nOltre mille avvistamenti in un mese, il mistero dei droni negli Usa",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Education",
    "Human Interest",
    "Social Issue"
  ],
  "topics": null,
  "ai_allow": true,
  "has_canonical": false,
  "webz_reporter": false,
  "external_links": [],
  "external_images": [],
  "entities": {
    "persons": [
      {
        "name": "Properzio",
        "sentiment": "negative"
      },
      {
        "name": "Stefania Proietti",
        "sentiment": "none"
      },
      {
        "name": " Paolo Mirt",
        "sentiment": "none"
      }
    ],
    "organizations": [
      {
        "name": "'Amministrazione comunal",
        "sentiment": "none"
      },
      {
        "name": "Comune di Assisi",
        "sentiment": "none"
      },
      {
        "name": " Comune di Assis",
        "sentiment": "none"
      },
      {
        "name": " Region",
        "sentiment": "none"
      }
    ],
    "locations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "rating": null,
  "crawled": "2024-12-06T00:50:37.850+02:00",
  "updated": "2024-12-18T04:40:17.170+02:00"
}