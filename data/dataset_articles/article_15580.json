{
  "thread": {
    "uuid": "249ebb59730807b4a0445bea65e18acd556364ce",
    "url": "https://naciodigital.cat/manresa/societat/servei-canguratge-ludoteca-ludugurus-amplia-dissabtes-nadal_2062498_102.html",
    "site_full": "naciodigital.cat",
    "site": "naciodigital.cat",
    "site_section": "https://naciodigital.cat/manresa",
    "site_categories": [
      "top_news_es",
      "top_news"
    ],
    "section_title": "Nació Digital Manresa | Manresa Info: notícies i actualitat d&#039;última hora del Bages",
    "title": "El servei de canguratge de la Ludoteca Ludugurus s'amplia als dissabtes de Nadal",
    "title_full": "El servei de canguratge de la Ludoteca Ludugurus s'amplia als dissabtes de Nadal",
    "published": "2024-12-05T16:57:00.000+02:00",
    "replies_count": 0,
    "participants_count": 1,
    "site_type": "news",
    "country": "ES",
    "main_image": "https://naciodigital.cat/manresa/uploads/s1/20/63/11/36/img-20190312-wa0009_31_1148x644.jpeg",
    "performance_score": 0,
    "domain_rank": 42732,
    "domain_rank_updated": "2024-12-02T23:00:00.000+02:00",
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "249ebb59730807b4a0445bea65e18acd556364ce",
  "url": "https://naciodigital.cat/manresa/societat/servei-canguratge-ludoteca-ludugurus-amplia-dissabtes-nadal_2062498_102.html",
  "ord_in_thread": 0,
  "parent_url": null,
  "author": "Redacció",
  "published": "2024-12-05T16:57:00.000+02:00",
  "title": "El servei de canguratge de la Ludoteca Ludugurus s'amplia als dissabtes de Nadal",
  "text": "L'Ajuntament de Manresa ha ampliat els horaris de canguratge a la Ludoteca Ludugurus, situada al Centre Històric, per tal que les famílies puguin conciliar millor aquestes dates de Nadal. Amb aquesta iniciativa, emmarcada en el projecte Temps x Viure, el servei de canguratge ubicat a la ludoteca, a més d'obrir del 23 de desembre al 3 gener en horari de 2/4 de 8 del matí a 3 del migdia per a infants d'1 a 14 anys, aquest any, com a novetat, també obrirà els dissabtes del 14 de desembre fins al 4 de gener.\nAquesta ampliació durant les festes de Nadal, serà en dos sentits: d'una banda, la ludoteca obrirà els dies 23, 30 i 31 de desembre i 2 i 3 de gener de 2/4 de 8 del matí a 3 del migdia i, de l'altra, els dissabtes 14, 21 i 28 de desembre i 4 de gener, de 10 del matí a 1 del migdia i de 5 de la tarda a 8 del vespre, coincidint amb la Plaça de Nadal a Sant Domènec. En aquest últim cas, hi haurà deu places amb reserva prèvia que caldrà [sol·licitar aquí](https://docs.google.com/forms/d/e/1FAIpQLSe607tXa-hydFXxbMMR4ef5NcjGWWGfvsgwSDwywxFlc-Ay-w/viewform?pli=1), i deu places més d'accés lliure. Les famílies podran sol·licitar un màxim de tres hores per dia.\nEs pot consultar tota la informació en [aquest enllaç](https://www.manresa.cat/web/menu/15122-a-la-ludoteca-ludugurus).",
  "highlightText": "",
  "highlightTitle": "",
  "highlightThreadTitle": "",
  "language": "catalan",
  "sentiment": "positive",
  "categories": [
    "Education",
    "Human Interest"
  ],
  "topics": null,
  "ai_allow": true,
  "has_canonical": false,
  "webz_reporter": false,
  "external_links": [
    "https://docs.google.com/forms/d/e/1FAIpQLSe607tXa-hydFXxbMMR4ef5NcjGWWGfvsgwSDwywxFlc-Ay-w/viewform?pli=1",
    "https://www.manresa.cat/web/menu/15122-a-la-ludoteca-ludugurus",
    "https://www.docs.google.com/forms/d/e/1FAIpQLSe607tXa-hydFXxbMMR4ef5NcjGWWGfvsgwSDwywxFlc-Ay-w/viewform?pli=1",
    "https://manresa.cat/web/menu/15122-a-la-ludoteca-ludugurus",
    "https://docs.google.com/forms/d/e/1FAIpQLSe607tXa-hydFXxbMMR4ef5NcjGWWGfvsgwSDwywxFlc-Ay-w/viewform"
  ],
  "external_images": [],
  "entities": {
    "persons": [],
    "organizations": [],
    "locations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "rating": null,
  "crawled": "2024-12-06T00:13:05.413+02:00",
  "updated": "2024-12-06T00:13:05.413+02:00"
}