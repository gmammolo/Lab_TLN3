{
  "thread": {
    "uuid": "59f512e90a886f0e96f98bd6de8802abc2784e67",
    "url": "https://qds.it/unict-arriva-il-premio-tesi-asp-info-e-dettagli",
    "site_full": "qds.it",
    "site": "qds.it",
    "site_section": "https://www.qds.it",
    "site_categories": [
      "media",
      "law_government_and_politics",
      "politics"
    ],
    "section_title": "QdS - Regionale di Economia Business Istituzioni Ambiente No Profit e Consumo",
    "title": "UniCt, arriva il premio tesi ASP: info e dettagli",
    "title_full": "UniCt, arriva il premio tesi ASP: info e dettagli",
    "published": "2024-12-05T16:48:00.000+02:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "",
    "performance_score": 0,
    "domain_rank": 110422,
    "domain_rank_updated": "2024-12-02T23:00:00.000+02:00",
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "59f512e90a886f0e96f98bd6de8802abc2784e67",
  "url": "https://qds.it/unict-arriva-il-premio-tesi-asp-info-e-dettagli",
  "ord_in_thread": 0,
  "parent_url": null,
  "author": "Daniele D'Alessandro",
  "published": "2024-12-05T16:48:00.000+02:00",
  "title": "UniCt, arriva il premio tesi ASP: info e dettagli",
  "text": "E’stato istituito il Premio per le migliori tesi di laurea o specializzazione indetto dall’ASP di Catania in collaborazione con l’Università degli Studi di Catania. Questo progetto, nato nell’ambito di un accordo quadro tra i due enti, si propone di sensibilizzare gli studenti universitari e valorizzare il loro contributo nella creazione di nuove soluzioni per la prevenzione e la sicurezza.\nL’iniziativa L’iniziativa segue un percorso già avviato con successo nelle scuole superiori della provincia, ampliandosi ora al livello accademico. L’obiettivo è duplice: promuovere la cultura della sicurezza sin dai percorsi universitari e contribuire agli obiettivi del Piano regionale della Prevenzione 2020-2025 . Il coordinamento del progetto è affidato, per l’ASP, al direttore del Dipartimento di Prevenzione, Antonio Leonardi , e per l’Università, alla professoressa Antonella Agodi, direttrice del Dipartimento di Scienze mediche, chirurgiche e tecnologie avanzate “Ingrassia”.\nI dettagli del Bando Il Premio si articolerà in due edizioni . La prima è destinata ai laureati magistrali o a ciclo unico che abbiano discusso una tesi sul tema della salute e della sicurezza nei luoghi di lavoro tra il 1° dicembre 2023 e il 30 aprile 2025 . Per la seconda edizione , invece, il periodo di riferimento sarà dal 1° maggio 2025 al 30 settembre 2026. La scadenza per presentare la domanda di partecipazione è fissata, per la prima edizione, al 10 maggio 2025. Per la seconda edizione, le domande dovranno pervenire entro il 10 ottobre 2026. La partecipazione è riservata ai laureati dell’Università di Catania , che dovranno inviare la documentazione tramite PEC all’indirizzo bandi.prevenzione@pec.aspct.it .\nTutti i dettagli e i moduli necessari sono disponibili sui siti ufficiali dell’ ASP di Catania e dell’ Università .\nIscriviti gratis al canale WhatsApp di QdS.it, news e aggiornamenti CLICCA QUI",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Education",
    "Social Issue",
    "Human Interest"
  ],
  "topics": null,
  "ai_allow": true,
  "has_canonical": false,
  "webz_reporter": false,
  "external_links": [
    "https://www.aspct.it/comunicazione/avvisi/default.aspx?news=18520",
    "https://www.unict.it/it/altri-bandi/premio-le-migliori-tesi-di-laureaspecializzazione-su-salute-e-sicurezza-nei-luoghi-di",
    "https://unict.it/it/altri-bandi/premio-le-migliori-tesi-di-laureaspecializzazione-su-salute-e-sicurezza-nei-luoghi-di",
    "https://aspct.it/comunicazione/avvisi/default.aspx?news=18520",
    "https://www.aspct.it/comunicazione/avvisi/default.aspx"
  ],
  "external_images": [],
  "entities": {
    "persons": [],
    "organizations": [],
    "locations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "rating": null,
  "crawled": "2024-12-06T02:54:46.261+02:00",
  "updated": "2024-12-06T02:54:46.261+02:00"
}