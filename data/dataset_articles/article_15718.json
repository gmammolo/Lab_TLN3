{
  "thread": {
    "uuid": "248cf10b5278e47d839d9a479469656dd5ff6c90",
    "url": "https://www.arte.it/calendario-arte/parma/mostra-non-solo-carta-bianca-supporti-speciali-di-stampa-in-quattro-secoli-di-tipografia-nelle-collezioni-della-biblioteca-palatina-72001",
    "site_full": "www.arte.it",
    "site": "arte.it",
    "site_section": "https://www.arte.it/calendario-arte/saint-tropez",
    "site_categories": [
      "art_history",
      "education"
    ],
    "section_title": "Mostre d'arte - Eventi d'arte - Esposizioni - Calendario - Arte.it",
    "title": "Non solo carta bianca. Supporti speciali di stampa in quattro secoli di tipografia nelle collezioni della Biblioteca Palatina - Mostra - Parma - Complesso monumentale della Pilotta - Arte.it",
    "title_full": "Non solo carta bianca. Supporti speciali di stampa in quattro secoli di tipografia nelle collezioni della Biblioteca Palatina - Mostra - Parma - Complesso monumentale della Pilotta - Arte.it",
    "published": "2024-12-05T02:00:00.000+02:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "",
    "performance_score": 0,
    "domain_rank": 80979,
    "domain_rank_updated": "2024-12-02T23:00:00.000+02:00",
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "248cf10b5278e47d839d9a479469656dd5ff6c90",
  "url": "https://www.arte.it/calendario-arte/parma/mostra-non-solo-carta-bianca-supporti-speciali-di-stampa-in-quattro-secoli-di-tipografia-nelle-collezioni-della-biblioteca-palatina-72001",
  "ord_in_thread": 0,
  "parent_url": null,
  "author": "ARTE.it Srl - info@arte.it",
  "published": "2024-12-05T02:00:00.000+02:00",
  "title": "Non solo carta bianca. Supporti speciali di stampa in quattro secoli di tipografia nelle collezioni della Biblioteca Palatina - Mostra - Parma - Complesso monumentale della Pilotta - Arte.it",
  "text": "Non solo carta bianca. Supporti speciali di stampa in quattro secoli di tipografia nelle collezioni della Biblioteca Palatina\nDal 17 Novembre 2024 al 26 Gennaio 2025\nParma\nLuogo: Complesso monumentale della Pilotta\nIndirizzo: Piazza della Pilotta 15\nOrari: martedì-domenica dalle 10,30 alle 19,00 (ultimo ingresso ore 18,00). Lunedì chiuso Aperture e chiusure straordinarie: lunedì 6 gennaio aperto, martedì 7 gennaio chiuso lunedì 13 gennaio aperto, martedì 14 gennaio chiuso\nCuratori: Andrea De Pasquale\nCosto del biglietto: La mostra è visitabile con il biglietto di ingresso al Complesso monumentale della Pilotta, comprensivo dell’accesso ai musei al suo interno (Teatro Farnese, Galleria Nazionale, Galleria Petitot della Biblioteca Palatina, Museo Archeologico e Museo Bodoniano)\nSito ufficiale: [http://complessopilotta.it](http://complessopilotta.it)\nLa collezione bodoniana conservata in Biblioteca Palatina vanta numerose edizioni stampate dal grande tipografo saluzzese su diverse tipologie di carta, su pergamena e su seta. Traendo spunto da questa varietà, ben rappresentata in mostra, si intende più ampiamente valorizzare quanto conservato nel Complesso monumentale della Pilotta, esponendo una selezione di volumi a stampa, dai primi prodotti tipografici (gli “incunaboli” nati tra 1450 e 1500) fino a quelli di metà ’800, realizzati su varie tipologie di carta nonché supporti diversi da essa, quali pergamena, seta, legno.\nL’interesse per la raccolta di edizioni su pergamena trova nella Biblioteca Palatina uno dei suoi più significativi esempi, come testimonia il fondo posseduto, assai cospicuo e pressoché unico per la quantità e la rarità di alcuni pezzi, nel panorama delle biblioteche italiane, frutto di origini diverse e di distinte provenienze.\nIl percorso espositivo è suddiviso in quattro sezioni, evidenziate da altrettanti pannelli esplicativi, come i supporti di stampa presi in considerazione:\nPergamena: dagli incunaboli alle edizioni ottocentesche (qui la tipografia “imita” il manoscritto anche nel supporto);\nSeta, utilizzata da Giambattista Bodoni per alcuni rarissimi esemplari;\nCarta colorata, a mano e colorata nella pasta;\nLegno, nelle sperimentazioni del conte Stefano Sanvitale del suo Album de’ tentativi sù fogli lignei (1830).\nAmpiamente testimoniata, oltre alla collezione bodoniana, l’accanita ricerca di Bartolomeo Gamba (1766-1841) e di altri bibliofili, protagonisti di un’attività volta a raccogliere esemplari di emissioni su carte di vari colori (dall’azzurro più diffuso, al verde, al giallo, al rosa), ottenute con la coloritura della pasta di stracci impiegata per la fabbricazione di tale supporto, spingendo quindi numerosi tipografi a produrle in pochissimi esemplari (se non in copia unica), specialmente per occasioni particolari quali doni di nozze.\nLa mostra è organizzata con il contributo della Fondazione Cariparma, della Fondazione Monte Parma e del Ministero della Cultura.\n[SCARICA IL COMUNICATO IN PDF](#_)\n-\n[Dal 06 dicembre 2024 al 18 maggio 2025 Biella | Palazzo Gromo Losa e Palazzo Ferrero](/calendario-arte/biella/mostra-steve-mccurry-uplands-icons-99995)Steve McCurry. Uplands&Icons\n-\n[Dal 05 dicembre 2024 al 09 marzo 2025 Bard | Forte di Bard](/calendario-arte/aosta/mostra-gianfranco-ferré-dentro-l-obiettivo-99525)Gianfranco Ferré dentro l’obiettivo\n-\n[Dal 06 dicembre 2024 al 09 marzo 2025 Vicenza | Basilica Palladiana](/calendario-arte/vicenza/mostra-tre-capolavori-a-vicenza-leonardo-da-vinci-jacopo-bassano-gianandrea-gazzola-99753)Tre Capolavori a Vicenza. Leonardo da Vinci, Jacopo Bassano, Gianandrea Gazzola\n-\n[Dal 06 dicembre 2024 al 16 febbraio 2025 Roma | Palazzo Barberini](/calendario-arte/roma/mostra-carlo-maratti-e-il-ritratto-papi-e-principi-del-barocco-romano-99837)CARLO MARATTI E IL RITRATTO. PAPI E PRINCIPI DEL BAROCCO ROMANO\n-\n[Dal 04 dicembre 2024 al 12 gennaio 2025 Milano | Palazzo Marino](/calendario-arte/milano/mostra-federico-barocci-la-madonna-di-san-simone-99781)Federico Barocci. La Madonna di San Simone\n-\n[Dal 02 dicembre 2024 al 26 gennaio 2025 Milano | Palazzo Reale](/calendario-arte/milano/mostra-salvarti-dalle-confische-alle-collezioni-pubbliche-99849)SalvArti. Dalle confische alle collezioni pubbliche",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Arts, Culture and Entertainment",
    "Education",
    "Social Issue"
  ],
  "topics": null,
  "ai_allow": true,
  "has_canonical": false,
  "webz_reporter": false,
  "external_links": [
    "http://complessopilotta.it",
    "http://www.complessopilotta.it"
  ],
  "external_images": [],
  "entities": {
    "persons": [],
    "organizations": [],
    "locations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "rating": null,
  "crawled": "2024-12-06T03:31:47.834+02:00",
  "updated": "2024-12-06T03:31:47.834+02:00"
}