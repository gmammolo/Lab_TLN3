{
  "thread": {
    "uuid": "33a09606ced0d3782838868ae2c8aa06b127f9af",
    "url": "https://www.ilfattoquotidiano.it/2024/12/05/mimi-vince-x-factor-2024-la-nuova-italia-che-avanza-e-la-voce-potente-che-ha-sbaragliato-tutti-ecco-chi-e/7793838",
    "site_full": "www.ilfattoquotidiano.it",
    "site": "ilfattoquotidiano.it",
    "site_section": "https://ilfattoquotidiano.it",
    "site_categories": [
      "social",
      "top_news_be",
      "top_news_ch",
      "top_news_it",
      "top_news"
    ],
    "section_title": "Il Fatto Quotidiano - News su politica, cronaca, giustizia ed economia",
    "title": "Mimì vince X Factor 2024, la nuova Italia che avanza e la voce potente che ha sbaragliato tutti: ecco chi è",
    "title_full": "Mimì vince X Factor 2024, la nuova Italia che avanza e la voce potente che ha sbaragliato tutti: ecco chi è",
    "published": "2024-12-06T00:44:00.000+02:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "",
    "performance_score": 0,
    "domain_rank": 5577,
    "domain_rank_updated": "2024-12-02T23:00:00.000+02:00",
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "33a09606ced0d3782838868ae2c8aa06b127f9af",
  "url": "https://www.ilfattoquotidiano.it/2024/12/05/mimi-vince-x-factor-2024-la-nuova-italia-che-avanza-e-la-voce-potente-che-ha-sbaragliato-tutti-ecco-chi-e/7793838",
  "ord_in_thread": 0,
  "parent_url": null,
  "author": "Andrea Conti",
  "published": "2024-12-06T00:44:00.000+02:00",
  "title": "Mimì vince X Factor 2024, la nuova Italia che avanza e la voce potente che ha sbaragliato tutti: ecco chi è",
  "text": "Televisione Mimì vince X Factor 2024, la nuova Italia che avanza e la voce potente che ha sbaragliato tutti: ecco chi è Al quarto posto si è classificato Lorenzo Salvetti, terzi I Patagarri e secondi i Les Votives di Andrea Conti 5 Dicembre 2024 Commenti Mimì Caruso vince X Factor 2024 . Al quarto posto si è classificato Lorenzo Salvetti , terzi I Patagarri e medaglia d’argento a i Les Votives .\nLa 17enne proveniente da Usmate Velate, un piccolo centro vicino Monza, ha trionfato in Piazza Del Plebiscito a Napoli . Come spesso ha sottolineato Paola Iezzi è il simbolo della nuova Italia che avanza, quella dell’integrazione e dell’inclusione. Era anche l’unica donna arrivata in Finale . Entrata nella squadra di Manuel Agnelli , Mimì ha conquistato giudici e pubblico grazie alla voce unica e ha consentito al suo coach di vincere per la prima volta in sei edizioni in cui ha partecipato.\nLa musica per Mimì “è uno strumento per comunicare emozioni e fuggire dalle responsabilità di un mondo noioso” .\nE non solo: “La musica è il mezzo più potente per abbattere barriere e condividere emozioni autentiche”.\nFin dall’inizio del talent, Mimì Caruso ha conquistato tutti e quattro i giudici con il suo stile, guadagnandosi un posto tra i 12 concorrenti ufficiali di stagione e poi tra i finalisti. Alle Audizioni, Mimì ha presentato una cover di “Figures” di Jessie Reyez. La sua interpretazione intensa ed emozionante ha spinto Manuel Agnelli a utilizzare il suo X Pass, garantendole l’accesso diretto ai Bootcamp. Ai Bootcamp e agli Home vist ha confermato il suo posto nel talent show.\n“Dove si va” è l’inedito di Mimì, scritto da Madame e prodotto da Gianmarco Manilardi.\nCLICCA IL MINUTO PER MINUTO DELLA DIRETTA DA NAPOLI\nCon il suo Best Of Mimì ci ha fatto sorridere, emozionare e sognare #XF2024 pic.twitter.com/AMVTeH21tt\n— X FACTOR (@XFactor_Italia) December 5, 2024\nNapoli X-Factor Condividi questo articolo",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Education",
    "Human Interest",
    "Social Issue"
  ],
  "topics": null,
  "ai_allow": true,
  "has_canonical": false,
  "webz_reporter": false,
  "external_links": [
    "https://twitter.com/hashtag/XF2024?src=hash&ref_src=twsrc%5Etfw",
    "https://twitter.com/XFactor_Italia/status/1864778790171263321?ref_src=twsrc%5Etfw",
    "https://t.co/AMVTeH21tt",
    "https://twitter.com/XFactor_Italia/status/1864778790171263321",
    "https://twitter.com/hashtag/XF2024",
    "https://www.twitter.com/XFactor_Italia/status/1864778790171263321?ref_src=twsrc%5Etfw",
    "https://www.t.co/AMVTeH21tt",
    "https://www.twitter.com/hashtag/XF2024?src=hash&ref_src=twsrc%5Etfw"
  ],
  "external_images": [],
  "entities": {
    "persons": [
      {
        "name": "Lorenzo Salvetti",
        "sentiment": "negative"
      },
      {
        "name": "Mimì Caruso",
        "sentiment": "neutral"
      },
      {
        "name": "Manuel Agnelli",
        "sentiment": "none"
      },
      {
        "name": "Paola Iezzi",
        "sentiment": "none"
      }
    ],
    "organizations": [],
    "locations": [
      {
        "name": "Piazza Del Plebiscito",
        "sentiment": "none"
      },
      {
        "name": "Usmate Velate",
        "sentiment": "none"
      },
      {
        "name": "Napoli",
        "sentiment": "none"
      },
      {
        "name": "Monza",
        "sentiment": "none"
      }
    ]
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "rating": null,
  "crawled": "2024-12-06T03:34:51.828+02:00",
  "updated": "2024-12-07T00:44:30.464+02:00"
}