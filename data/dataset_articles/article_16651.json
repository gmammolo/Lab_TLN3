{
  "thread": {
    "uuid": "442f367c5f462ce946eedc0297b0d8a257725f29",
    "url": "https://www.ildolomiti.it/cronaca/2025/nuovo-studentato-universitario-a-piedicastello-ecco-il-bando-200-nuovi-posti-letto-oltre-16-milioni-limporto-dellappalto",
    "site_full": "www.ildolomiti.it",
    "site": "ildolomiti.it",
    "site_section": "https://ildolomiti.it/trento",
    "site_categories": [
      "media",
      "top_news_it",
      "top_news"
    ],
    "section_title": "Cosa succede a Trento",
    "site_title": "il Dolomiti",
    "title": "Nuovo studentato universitario a Piedicastello, ecco il bando: 200 nuovi posti letto, oltre 16 milioni l'importo dell'appalto - il Dolomiti",
    "title_full": "Nuovo studentato universitario a Piedicastello, ecco il bando: 200 nuovi posti letto, oltre 16 milioni l'importo dell'appalto - il Dolomiti",
    "published": "2025-06-12T11:01:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://cdn.ildolomiti.it/s3fs-public/styles/opengraph/public/articoli/2025/06/ryretyrt.jpg?itok=IT-40spx",
    "performance_score": 0,
    "domain_rank": 97489,
    "domain_rank_updated": "2025-06-03T00:00:00.000+03:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 1
      },
      "vk": {
        "shares": 0
      }
    }
  },
  "uuid": "442f367c5f462ce946eedc0297b0d8a257725f29",
  "url": "https://www.ildolomiti.it/cronaca/2025/nuovo-studentato-universitario-a-piedicastello-ecco-il-bando-200-nuovi-posti-letto-oltre-16-milioni-limporto-dellappalto",
  "ord_in_thread": 0,
  "author": "@ildolomiti",
  "published": "2025-06-12T11:01:00.000+03:00",
  "title": "Nuovo studentato universitario a Piedicastello, ecco il bando: 200 nuovi posti letto, oltre 16 milioni l'importo dell'appalto - il Dolomiti",
  "text": "Nuovo studentato universitario a Piedicastello, ecco il bando: 200 nuovi posti letto, oltre 16 milioni l’importo dell’appalto\nIl nuovo studentato è pensato oltre per che offrire nuovi posti letto anche spazi di vita collettiva – come campi sportivi, lavanderie e aree comuni – sul modello della struttura di Sanbàpolis. Le offerte potranno essere presentate entro le ore 12.00 del 31 luglio 2025, i lavori avranno una durata prevista di 540 giorni naturali consecutivi a partire dalla consegna del cantiere\nTRENTO. Ben 55 nuovi alloggi per 200 posti letto, di cui 10 riservati ed attrezzati per persone diversamente abili, distribuiti su tre edifici dotati di fondazioni in cemento armato e strutture portanti in legno.\nPer il nuovo studentato universitario previsto a Piedicastello è stato pubblicato sulla piattaforma Contracta, dopo il passaggio in Gazzetta ufficiale dell’Unione europea, il bando di gara per la realizzazione con oltre 16 milioni l’importo dell’appalto.\nSecondo quanto approvato dall'intero progetto di riqualificazione della zona, l’esecuzione dei lavori si articolerà in realtà su quattro lotti esecutivi: il primo è destinato alla realizzazione delle opere di mitigazioni per la messa in sicurezza dell’adiacente parete rocciosa.\nIl secondo lotto è incentrato sulla demolizione preventiva di alcuni immobili e manufatti esistenti, il terzo lotto è destinato alla predisposizione delle opere di urbanizzazione, mentre il quarto ed ultimo lotto è appunto incentrato sulla costruzione dello studentato.\n“Si tratta di un’opera strategica per il sistema universitario trentino – dichiara il presidente della Provincia autonoma di Trento, Maurizio Fugatti – che rafforza concretamente il diritto allo studio, risponde alla crescente domanda di alloggi per studenti e contribuisce a rendere Trento sempre più attrattiva e vivibile per chi sceglie di formarsi in un contesto di qualità”.\nIl nuovo studentato è pensato oltre per che offrire nuovi posti letto anche spazi di vita collettiva – come campi sportivi, lavanderie e aree comuni – sul modello della struttura di Sanbàpolis. I lavori avranno una durata prevista di 540 giorni naturali consecutivi a partire dalla consegna del cantiere.\nIl valore complessivo dell’appalto è pari a 16.850.277,78 euro, di cui oltre 16,4 milioni soggetti a ribasso e circa 400 mila euro per oneri della sicurezza. Le offerte potranno essere presentate entro le ore 12.00 del 31 luglio 2025; la prima seduta di gara è fissata per le ore 9.30 del 4 agosto 2025.\nLa gara, sopra soglia comunitaria, è svolta mediante procedura aperta con il criterio dell’offerta economicamente più vantaggiosa. La stazione appaltante è la Provincia autonoma di Trento, su delega dell’Università di Trento, mentre la procedura è gestita dall’Agenzia provinciale per gli appalti e contratti (Apac).\nIl progetto è parte di un investimento complessivo da 34,6 milioni di euro, finanziati con fondi a bilancio dell’Università degli Studi di Trento, con un cofinanziamento statale a rimborso da parte del Ministero dell’Università e della Ricerca (MUR) pari a 10,2 milioni di euro.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Education",
    "Economy, Business and Finance",
    "Human Interest"
  ],
  "topics": [
    "Education->students",
    "Education->private school",
    "Education->college and university",
    "Economy, Business and Finance->construction and property"
  ],
  "ai_allow": true,
  "has_canonical": false,
  "breaking": true,
  "webz_reporter": false,
  "external_links": [],
  "entities": {
    "persons": [],
    "locations": [
      {
        "name": "Piedicastello",
        "sentiment": "none"
      }
    ],
    "organizations": [
      {
        "name": "Unione europea",
        "sentiment": "none",
        "tickers": []
      }
    ]
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": null,
    "bias": null
  },
  "rating": null,
  "crawled": "2025-06-12T11:12:31.249+03:00",
  "updated": "2025-06-13T09:06:14.000+00:00"
}