{
  "thread": {
    "uuid": "58a0e989c9ba12c42fa74ef34d584891b64748ef",
    "url": "https://www.superdeporte.es/pilota-valenciana/2025/06/12/competicio-secundaria-pilota-l-escola-corona-els-seus-campions-118535560.html",
    "site_full": "www.superdeporte.es",
    "site": "superdeporte.es",
    "site_section": "https://www.superdeporte.es/rugby",
    "site_categories": [
      "sports"
    ],
    "section_title": "Rugby | Noticias de Rugby - Superdeporte",
    "site_title": "Superdeporte, información y noticias deportivas de hoy",
    "title": "La competició de Secundària de Pilota a l'Escola corona els seus campions",
    "title_full": "La competició de Secundària de Pilota a l'Escola corona els seus campions",
    "published": "2025-06-12T11:25:00.000+03:00",
    "replies_count": 0,
    "participants_count": 1,
    "site_type": "news",
    "country": "ES",
    "main_image": "https://estaticos-cdn.prensaiberica.es/clip/0e2c0a9d-751f-4c5b-b3ca-6d053697397b_16-9-discover-aspect-ratio_default_0.jpg",
    "performance_score": 0,
    "domain_rank": 58221,
    "domain_rank_updated": "2025-06-03T00:00:00.000+03:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "58a0e989c9ba12c42fa74ef34d584891b64748ef",
  "url": "https://www.superdeporte.es/pilota-valenciana/2025/06/12/competicio-secundaria-pilota-l-escola-corona-els-seus-campions-118535560.html",
  "ord_in_thread": 0,
  "author": "FEDPIVAL",
  "published": "2025-06-12T11:25:00.000+03:00",
  "title": "La competició de Secundària de Pilota a l'Escola corona els seus campions",
  "text": "La competició de Secundària de Pilota a l’Escola corona els seus campions\nMés de 300 xics i xiques de 35 centres educatius de tota la Comunitat es donaren cita en la fase final celebrada a Ontinyent\nEl Poliesportiu Municipal d’Ontinyent va acollir aquest dimecres 11 de juny la fase final de la competició de Secundària de Pilota a l’Escola 2025, amb la qual es va tancar el curs 2024/25 d'aquest programa de la Generalitat Valenciana, desenvolupat a través de la Direcció General de l’Esport en col·laboració amb la FPV.\nMés de 300 xics i xiques d’Educació Secundària Obligatòria de centres educatius de les tres províncies de la Comunitat Valenciana es donaren cita a la localitat de la Vall d'Albaida per a disputar les rondes finals d'aquesta competició de raspall repartida en els nivell de Primer Cicle i Segon Cicle, tant en categoria masculina como femenina.\nCentres participants\nHi participaren un total de 35 centres: IES García Berlanga de Sant Joan d'Alacant, IES María Blasco de Sant Vicent del Raspeig, IES Joan Coromines de Benicarló, IES Maestrat de Sant Mateu, IES La Foia d'Elx, IES María Moliner de Port de Sagunt, IES Vall de Segó de Benifairó de les Valls, IES Les Rodanes de Vilamarxant, IES Serra Mariola de Muro d'Alcoi, SES La Llosa de Ranes, IES La Canal de Navarrés, IES Escultor Francesc Badia de Foios, Colegio Sagrado Corazón de Meliana, Colegio Santísimo Cristo de la Fe d'Alcàsser, Sant Cristòfor Màrtir de Picassent, IES Enric Valor d'Orba, IES Pedreguer, IES Matemàtic Vicent Caselles de Gata de Gorgos, IES Mediterrània de Benidorm, IES La Nucia, Ramiro Izquierdo Castelló de la Plana, Ntra. Sra. de la Consolación de Vila-real, IES Betxí, IES Gilabert de Centelles de Nules, IES Professor Broch i Llop de Vila-real, Col·legi Hernández de Castelló, IES Càrcer, IES Gregori Maians d'Oliva, CEIP Francesc Carròs de la Font d'En Carròs, Colegio San José de Tavernes de la Valldigna, IES Ausiàs March de Gandia, IES Vall de la Safor de Villalonga, IES Districte Marítim de València, IES Les Foies de Benigànim i IES L'Estació d'Ontinyent.\nCampions\nPel que fa al primer cicle (Primer i Segon d'Educació Secundària) el triomf tant en categoria masculina com en la femenina va correspondre a l'IES Les Foies de Benigànim, un habitual en el podi any rere any.\nEn xics, el subcampió va ser l'IES Enric Valor d'Orba, mentre que el bronze va ser conquistat per l'IES Càrcer, seguit de l'IES Gilabert de Centelles de Nules.\nQuant a les xiques, el segon lloc va ser ocupat per l'IES Serra Mariola de Muro d'Alcoi. A la final B, l'IES Enric Valor d'Orba superà a Col·legi Sant Cristòfor Màrtir de Picassent.\nParlant del segon cicle (3r i 4t de l'ESO), l'IES Mediterrània de Benidorm es va fer amb la victòria en categoria masculina, després d'imposar-se en la gran final al SES La Llosa de Ranes. L'IES Vall de la Safor de Vilallonga i el CEIP Francesc Carròs de la Font d'en Carròs es van repartir el tercer i el quart lloc.\nPer últim, en categoria femenina, el Colegio Santísimo Cristo de la Fe d'Alcàsser es va corornar com a campió, per davant de l'IES Escultor Francesc Badia de Foios. L'IES Gilabert de Centelles de Nules va ser tercer i l'IES Gregori Maians d'Oliva va signar la quarta posició.\nA més a més, durant la jornada es va sortejar un premi consistent en un viatge-visita al Museu de la Pilota del Genovés, el qual va recaure en l'IES Vall de la Safor de Vilallonga.\nDeclaraciones\nEl coordinador de pilota de la Generalitat Valenciana, Tino Bendicho, i el regidor d'Esports d'Ontinyent, Ferran Gandia, van acompanyar els jugadors i les jugadores en aquesta fase final.\nPer a Tino Bendicho, \"la Generalitat Valenciana impulsa el programa de Pilota a l'Escola en col·laboració amb la Federció des de fa quasi 20 anys i és una iniciativa creix any rere any, fins el punt en què ens hem vist en la necessitat de limitar el nombre de centres participants. Aquesta fase final de la competició de Pilota a l'Escola ha sigut una gran festa de la pilota amb més de 300 jugadors i jugadores ací a Ontinyent\".\nEn el curs que conclou, han sigut 937 centres de Primària, Secundària i Formació Professional els que han participat en el programa. En altres paraules, prop de 50.000 xiquets i xiquetes de tota la Comunitat han entrat en contacte amb la pilota gràcies a Pilota a l’Escola.\nQUADRE D'HONOR\nPRIMER CICLE\nCategoria masculina:\n1r IES Les Foies de Benigànim\n2n IES Enric Valor d'Orba\n3r IES Càrcer\n4t IES Gilabert de Centelles de Nules\nCategoria femenina:\n1r IES Les Foies de Benigànim\n2n IES Serra Mariola de Muro d'Alcoi\n3r IES Enric Valor d'Orba\n4t Sant Cristòfor Màrtir de Picassent\nSEGON CICLE\nCategoria masculina:\n1r IES Mediterrània de Benidorm\n2n SES La Llosa de Ranes\n3r IES Vall de la Safor de Vilallonga\n4t CEIP Francesc Carròs de la Font d'en Carròs\nCategoria femenina:\n1r Colegio Santísimo Cristo de la Fe d'Alcàsser\n2n IES Escultor Francesc Badia de Foios\n3r IES Gilabert de Centelles de Nules\n4t IES Gregori Maians d'Oliva\nRRSS WhatsApp\nRRSS Facebook\nRRSS Twitter\nRRSS email\nCopiar URL)\nNoticia guardada en tu perfil",
  "highlightText": "",
  "highlightTitle": "",
  "highlightThreadTitle": "",
  "language": "catalan",
  "sentiment": "positive",
  "categories": [
    "Education",
    "Human Interest",
    "Social Issue"
  ],
  "topics": [
    "Education->upper secondary education",
    "Education->students",
    "Education->school",
    "Social Issue->children",
    "Social Issue->social services"
  ],
  "ai_allow": true,
  "has_canonical": false,
  "breaking": false,
  "webz_reporter": false,
  "external_links": [
    "https://www.facebook.com/fedpival/?locale=ca_ES",
    "https://api.whatsapp.com/send?text=La%20competici%C3%B3%20de%20Secund%C3%A0ria%20de%20Pilota%20a%20l%E2%80%99Escola%20corona%20els%20seus%20campions%20https://www.superdeporte.es/pilota-valenciana/2025/06/12/competicio-secundaria-pilota-l-escola-corona-els-seus-campions-118535560.html%3Futm_source%3Dwhatsapp%26utm_medium%3Dsocial%26utm_campaign%3Dbtn-share",
    "https://www.facebook.com/sharer/sharer.php?u=https://www.superdeporte.es/pilota-valenciana/2025/06/12/competicio-secundaria-pilota-l-escola-corona-els-seus-campions-118535560.html%3Futm_source%3Dfacebook%26utm_medium%3Dsocial%26utm_campaign%3Dbtn-share",
    "https://twitter.com/intent/tweet?original_referer=https://www.superdeporte.es/pilota-valenciana/2025/06/12/competicio-secundaria-pilota-l-escola-corona-els-seus-campions-118535560.html&text=La%20competici%C3%B3%20de%20Secund%C3%A0ria%20de%20Pilota%20a%20l%E2%80%99Escola%20corona%20els%20seus%20campions%20%20https://www.superdeporte.es/pilota-valenciana/2025/06/12/competicio-secundaria-pilota-l-escola-corona-els-seus-campions-118535560.html%3Futm_source%3Dtwitter%26utm_medium%3Dsocial%26utm_campaign%3Dbtn-share%20a%20trav%C3%A9s%20de%20%40superdeporte_es",
    "https://facebook.com/sharer/sharer.php?u=https://superdeporte.es/pilota-valenciana/2025/06/12/competicio-secundaria-pilota-l-escola-corona-els-seus-campions-118535560.html%3Futm_source%3Dfacebook%26utm_medium%3Dsocial%26utm_campaign%3Dbtn-share",
    "https://facebook.com/fedpival/?locale=ca_ES",
    "https://api.whatsapp.com/send?text=La%20competici%C3%B3%20de%20Secund%C3%A0ria%20de%20Pilota%20a%20l%E2%80%99Escola%20corona%20els%20seus%20campions%20https://superdeporte.es/pilota-valenciana/2025/06/12/competicio-secundaria-pilota-l-escola-corona-els-seus-campions-118535560.html%3Futm_source%3Dwhatsapp%26utm_medium%3Dsocial%26utm_campaign%3Dbtn-share",
    "https://twitter.com/intent/tweet?original_referer=https://superdeporte.es/pilota-valenciana/2025/06/12/competicio-secundaria-pilota-l-escola-corona-els-seus-campions-118535560.html&text=La%20competici%C3%B3%20de%20Secund%C3%A0ria%20de%20Pilota%20a%20l%E2%80%99Escola%20corona%20els%20seus%20campions%20%20https://superdeporte.es/pilota-valenciana/2025/06/12/competicio-secundaria-pilota-l-escola-corona-els-seus-campions-118535560.html%3Futm_source%3Dtwitter%26utm_medium%3Dsocial%26utm_campaign%3Dbtn-share%20a%20trav%C3%A9s%20de%20%40superdeporte_es",
    "https://www.facebook.com/sharer/sharer.php",
    "https://www.facebook.com/fedpival/",
    "https://api.whatsapp.com/send",
    "https://twitter.com/intent/tweet"
  ],
  "entities": {
    "persons": [],
    "locations": [],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [],
    "bias": null
  },
  "rating": null,
  "crawled": "2025-06-12T11:39:30.007+03:00",
  "updated": "2025-06-12T08:58:23.000+00:00"
}