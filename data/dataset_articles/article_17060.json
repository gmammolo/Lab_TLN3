{
  "thread": {
    "uuid": "8c977eb92b85011d902432d0b08cb222f9290d93",
    "url": "https://www.ilrestodelcarlino.it/ferrara/cronaca/il-sipario-si-riapre-con-1e94885d",
    "site_full": "www.ilrestodelcarlino.it",
    "site": "ilrestodelcarlino.it",
    "site_section": "https://www.ilrestodelcarlino.it/rss",
    "site_categories": [
      "media",
      "top_news_it",
      "top_news"
    ],
    "section_title": "Tutte le notizie di  oggi - Carlino",
    "site_title": "Tutte le ultime notizie in tempo reale dall&#x27;Emilia Romagna e dalle Marche",
    "title": "Il sipario si riapre con Cpa",
    "title_full": "Il sipario si riapre con Cpa",
    "published": "2025-09-18T07:30:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://www.ilrestodelcarlino.it/image-service/view/acePublic/alias/contentid/OWM5ZGFiYzktNWU5Mi00/0/il-sipario-si-riapre-con-cpa.jpeg?f=1.90:1&amp;w=1200",
    "performance_score": 0,
    "domain_rank": 8950,
    "domain_rank_updated": "2025-09-16T00:00:00.000+03:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 1
      },
      "vk": {
        "shares": 0
      }
    }
  },
  "uuid": "8c977eb92b85011d902432d0b08cb222f9290d93",
  "url": "https://www.ilrestodelcarlino.it/ferrara/cronaca/il-sipario-si-riapre-con-1e94885d",
  "ord_in_thread": 0,
  "author": "Il Resto del Carlino",
  "published": "2025-09-18T07:30:00.000+03:00",
  "title": "Il sipario si riapre con Cpa",
  "text": "Ogni anno, quattro allievi del Cpa partecipano al Giffoni Experience\nIl Centro Preformazione Attoriale (Cpa) di Ferrara si rinnova. Da quest’anno il responsabile didattico è Marco Alì , già docente e actor coach con esperienza ultradecennale in Italia e all’estero. La prima scuola di teatro, cinema e tv pensata appositamente per gli adolescenti , a tredici anni dalla sua apertura, è pronta a ripartire con nuova linfa e nuovo entusiasmo. Corpo docenti rinnovato e nuovi percorsi e materie come capoeira, narrazione, coro greco, doppiaggio e creazione di un podcast.\nQuattro le offerte formative: Cpa corso triennale (dai 14 ai 18 anni), Cpa propedeutico (dai 14 ai 18 anni), Cpa Junior (dai 10 ai 13 anni) e Cpa Kids (dai 6 ai 9 anni). Accanto alle nuove materie restano i percorsi identitari del Cpa: recitazione teatrale e cinematografica, movimento scenico, danza, dizione, educazione della voce, canto, recitazione davanti la macchina da presa, micro-mimica cinematografica, ideazione e creazione di un cortometraggio. Ad occuparsi delle lezioni una serie di insegnanti, con esperienze a livello nazionale.\nOltre all’attività didattica ordinaria e ai progetti che verranno perseguiti nel corso degli anni (spettacoli teatrali e cortometraggi) ci sarà anche la possibilità di vivere in prima persona grandi festival e scambi culturali. Ogni anno, quattro allievi del Cpa partecipano, senza preselezione, al Giffoni Experience (sezione +16). Inoltre, è stata formalizzata la collaborazione tra Giffoni Experience e il Centro Preformazione Attoriale attraverso la possibilità di partecipare, fuori concorso, con il cortometraggio che, ogni anno, realizzano gli allievi del secondo anno.\nOgni anno la scuola concede 4 borse di studio agli allievi del secondo e terzo anno per partecipare a stage nelle scuole sopracitate. Quattro allievi fra secondo e terzo anno del Cpa, partecipano dunque per sette giorni ai corsi intensivi delle scuole internazionali, con l’opportunità di misurarsi con altri ragazzi della stessa età e di nazionalità diversa, sperimentando la recitazione in diverse lingue e con diverse pedagogie teatrali. Da qualche anno 4 allievi partecipano a una settimana nella Scuola di Cinema di Varsavia, per collaborare alla produzione del cortometraggio della scuola, studiando assieme a coetanei polacchi.\n\"Tredici anni sono un traguardo importante. Il Centro Preformazione Attoriale, inaugurato a Ferrara nel 2014, in questi anni è cresciuto, si è strutturato e ha trasmesso il valore della recitazione e dello stare insieme a decine di giovani. Oggi – afferma Stefano Muroni, fondatore e presidente –, consci del tempo passato e delle nuove sfide che ci attendono, siamo pronti a cominciare il nuovo anno scolastico con più entusiasmo e più energia di prima\".\nLe iscrizioni per l’anno scolastico 2025/2026 sono aperte e il 10 ottobre all’Ex Mof di Ferrara (corso Isonzo, 157) si terrà l’ultimo Open Day. Per inviare la propria candidatura, prenotare l’open day e approfondire il mondo del Centro preformazione attoriale visitare il sito www.centropreformazioneattoriale.it .\n© Riproduzione riservata\nTag dell'articolo",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Arts, Culture and Entertainment",
    "Education",
    "Lifestyle and Leisure"
  ],
  "topics": [
    "Arts, Culture and Entertainment->festival",
    "Arts, Culture and Entertainment->theatre",
    "Arts, Culture and Entertainment->culture",
    "Education->teachers",
    "Education->students",
    "Education->vocational education",
    "Lifestyle and Leisure->leisure",
    "Lifestyle and Leisure->club and association",
    "Lifestyle and Leisure->lifestyle"
  ],
  "ai_allow": true,
  "has_canonical": false,
  "breaking": true,
  "webz_reporter": false,
  "external_links": [
    "http://www.centropreformazioneattoriale.it",
    "https://api.whatsapp.com/send?text=Il%20sipario%20si%20riapre%20con%20Cpa%20https%3A%2F%2Fwww.ilrestodelcarlino.it%2Fferrara%2Fcronaca%2Fil-sipario-si-riapre-con-1e94885d",
    "https://www.facebook.com/sharer/sharer.php?u=https%3A%2F%2Fwww.ilrestodelcarlino.it%2Fferrara%2Fcronaca%2Fil-sipario-si-riapre-con-1e94885d&t=Il%20sipario%20si%20riapre%20con%20Cpa",
    "https://x.com/share?url=https%3A%2F%2Fwww.ilrestodelcarlino.it%2Fferrara%2Fcronaca%2Fil-sipario-si-riapre-con-1e94885d&text=Il%20sipario%20si%20riapre%20con%20Cpa",
    "https://x.com/share",
    "https://www.api.whatsapp.com/send?text=Il%20sipario%20si%20riapre%20con%20Cpa%20https%3A%2F%2Fwww.ilrestodelcarlino.it%2Fferrara%2Fcronaca%2Fil-sipario-si-riapre-con-1e94885d",
    "https://www.x.com/share?url=https%3A%2F%2Fwww.ilrestodelcarlino.it%2Fferrara%2Fcronaca%2Fil-sipario-si-riapre-con-1e94885d&text=Il%20sipario%20si%20riapre%20con%20Cpa",
    "http://centropreformazioneattoriale.it",
    "https://www.facebook.com/sharer/sharer.php",
    "https://facebook.com/sharer/sharer.php?u=https%3A%2F%2Fwww.ilrestodelcarlino.it%2Fferrara%2Fcronaca%2Fil-sipario-si-riapre-con-1e94885d&t=Il%20sipario%20si%20riapre%20con%20Cpa",
    "https://api.whatsapp.com/send"
  ],
  "external_images": [],
  "internal_images": [],
  "entities": {
    "persons": [],
    "locations": [
      {
        "name": "Ferrara",
        "sentiment": "none"
      },
      {
        "name": "Italia",
        "sentiment": "none"
      }
    ],
    "organizations": [
      {
        "name": "Cpa",
        "sentiment": "none",
        "tickers": [
          {
            "ticker": "CPA",
            "exchange": "NASDAQ"
          }
        ]
      }
    ]
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [
      "top_news_it",
      "top_news"
    ],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-09-18T07:50:15.198+03:00",
  "updated": "2025-09-19T08:06:12.000+03:00"
}