{
  "thread": {
    "uuid": "2a1cad7911b9c12fa5e3b42afe5b8f732858c574",
    "url": "https://www.iodonna.it/video-iodonna/benessere-video/fare-colazione-presto-aiuta-a-vivere-piu-a-lungo/",
    "site_full": "www.iodonna.it",
    "site": "iodonna.it",
    "site_section": "https://titoli.net/time",
    "site_categories": [
      "media"
    ],
    "section_title": "Ultime notizie - Titoli.net",
    "site_title": "iO Donna: il femminile del Corriere della Sera",
    "title": "Fare colazione presto aiuta a vivere più a lungo?",
    "title_full": "Fare colazione presto aiuta a vivere più a lungo?",
    "published": "2025-09-18T08:00:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://static2.iodonna.it/wp-content/uploads/2025/09/Colazione-68cab185b6450b5beebbd982_Sep_17_2025_13_19_24_poster.jpg?v=2636311",
    "performance_score": 0,
    "domain_rank": 17110,
    "domain_rank_updated": "2025-09-16T00:00:00.000+03:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "2a1cad7911b9c12fa5e3b42afe5b8f732858c574",
  "url": "https://www.iodonna.it/video-iodonna/benessere-video/fare-colazione-presto-aiuta-a-vivere-piu-a-lungo/",
  "ord_in_thread": 0,
  "author": "Sara Bottino",
  "published": "2025-09-18T08:00:00.000+03:00",
  "title": "Fare colazione presto aiuta a vivere più a lungo?",
  "text": "Fare colazione presto aiuta a vivere più a lungo?\nNon conta più solo cosa si mangia, ma anche a che ora. Un nuovo studio di Harvard suggerisce che fare colazione presto può contribuire a vivere più a lungo e a ridurre i rischi per la salute\nSiamo quello che mangiamo e quando lo mangiamo. Un recente studio di Harvard e del Massachusetts General Hospital ha dimostrato che fare colazione presto non è solo un buon modo per affrontare la giornata con energia, ma anche una possibile strategia per vivere più a lungo. La ricerca, guidata dal dott. Hassan Dashti, ha analizzato abitudini e salute di quasi 3.000 persone monitorate per oltre trent’anni. Il risultato? Gli scienziati hanno scoperto che l’orario della colazione ha un rapporto diretto con la durata della vita.\nIl legame tra orari dei pasti e salute psico-fisica\nC’è chi beve solo un caffè al volo, chi sceglie uno yogurt con frutta e cereali, e chi preferisce trasformare la colazione in un piccolo brunch. Ma oggi non si parla più solo di cosa si mangia, bensì di quando si mangia. È il campo della crononutrizione, la scienza che studia il rapporto tra i ritmi biologici e l’alimentazione. Lo studio in questione ha analizzato nel dettaglio non solo gli orari dei pasti principali – colazione, pranzo e cena – ma anche fattori come salute fisica, benessere mentale, qualità del sonno e persino le difficoltà quotidiane nella preparazione dei pasti. Con l’avanzare dell’età, i ricercatori hanno osservato una tendenza comune tra le persone: spostare in avanti colazione e cena. Una variazione che, seppur apparentemente innocua, può riflettere affaticamento, depressione o problemi di salute orale.\nI risultati della ricerca: fare colazione presto aiuta a vivere più a lungo\nConsumare il primo pasto della giornata presto aiuta a sincronizzare l’orologio biologico, migliorando metabolismo, equilibrio ormonale e qualità del sonno. Le persone che fanno colazione tardi hanno una probabilità leggermente maggiore di morire prematuramente rispetto alle persone che fanno colazione presto. A dieci anni di distanza dall’inizio dello studio, il tasso di sopravvivenza di chi faceva colazione presto era dell’89,5% mentre quello di chi faceva colazione tardi dell’86,7%. Un divario sottile, ma statisticamente significativo.\nI limiti dello studio e le prospettive future\nGli autori riconoscono alcuni limiti: gli orari dei pasti erano auto-dichiarati, quindi soggetti a imprecisioni, e non è stata analizzata la composizione della colazione, un aspetto che potrebbe incidere altrettanto sul benessere. Tuttavia, la ricerca apre nuove prospettive: in futuro, monitorare quando si mangia – e non solo cosa – potrebbe diventare parte delle strategie per un invecchiamento più sano e una vita più lunga.\niO Donna ©RIPRODUZIONE RISERVATA",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Health",
    "Education",
    "Science and Technology"
  ],
  "topics": [
    "Health->diet",
    "Health->health care approach",
    "Health->medical condition",
    "Science and Technology->scientific research",
    "Science and Technology->social sciences",
    "Science and Technology->biomedical science"
  ],
  "ai_allow": true,
  "has_canonical": false,
  "breaking": false,
  "webz_reporter": false,
  "external_links": [
    "https://www.nature.com/articles/s43856-025-01035-x",
    "https://www.everydayhealth.com/healthy-living/when-you-eat-breakfast-could-help-predict-your-risk-of-early-death/",
    "https://everydayhealth.com/healthy-living/when-you-eat-breakfast-could-help-predict-your-risk-of-early-death/",
    "https://www.everydayhealth.com/healthy-living/when-you-eat-breakfast-could-help-predict-your-risk-of-early-death",
    "https://nature.com/articles/s43856-025-01035-x"
  ],
  "external_images": [],
  "internal_images": [],
  "entities": {
    "persons": [
      {
        "name": "Hassan Dashti",
        "sentiment": "none"
      }
    ],
    "locations": [],
    "organizations": [
      {
        "name": "Massachusetts General Hospital",
        "sentiment": "none",
        "tickers": [
          {
            "ticker": null,
            "exchange": null
          }
        ]
      },
      {
        "name": "Harvard",
        "sentiment": "none",
        "tickers": [
          {
            "ticker": null,
            "exchange": null
          }
        ]
      }
    ]
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-09-18T08:14:44.904+03:00",
  "updated": "2025-09-18T08:23:32.000+03:00"
}