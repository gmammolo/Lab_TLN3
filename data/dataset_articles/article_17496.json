{
  "thread": {
    "uuid": "3d0ac0a3a7a1fc801c8f186a23a705a981a03675",
    "url": "https://sahebkhabar.ir/news/74900889/الیگودرز-آماده-ماه-مهر-و-مهربانی",
    "site_full": "sahebkhabar.ir",
    "site": "sahebkhabar.ir",
    "site_section": "http://sahebkhabar.ir/rss/tp/9",
    "site_categories": [],
    "section_title": "صاحب‌خبران - جدیدترین و آخرین اخبار ایران و جهان - استانی",
    "site_title": null,
    "title": "الیگودرز، آماده ماه مهر و مهربانی",
    "title_full": "الیگودرز، آماده ماه مهر و مهربانی",
    "published": "2025-09-18T08:17:00.000+03:00",
    "replies_count": 0,
    "participants_count": 1,
    "site_type": "news",
    "country": "IR",
    "main_image": "https://sahebkhabar.ir/hermes/irna1/irna1-85941361.jpg",
    "performance_score": 0,
    "domain_rank": 160255,
    "domain_rank_updated": "2025-09-16T00:00:00.000+03:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "3d0ac0a3a7a1fc801c8f186a23a705a981a03675",
  "url": "https://sahebkhabar.ir/news/74900889/الیگودرز-آماده-ماه-مهر-و-مهربانی",
  "ord_in_thread": 0,
  "author": "صاحب‌خبران - جدیدترین و آخرین اخبار ایران و جهان",
  "published": "2025-09-18T08:17:00.000+03:00",
  "title": "الیگودرز، آماده ماه مهر و مهربانی",
  "text": "صاحبخبر -\nبه گزارش ایرنا، در واپسین روزهای شهریور، مردم الیگودرز به خصوص اصحاب علم و ادب و آموزش بیصبرانه چشم انتظار بازگشایی مدارس و آغاز سال تحصیلی جدید هستند. روزهایی که مردم گرمای سخت تابستان را به امید خنکای ماه مهر سپری کردهاند، محیط مدارس و کلاسهای درس گردگیری شده، دانشآموزان در تکاپوی انتخاب و تهیه نوشت افزار، کیف و لباس فرم مدرسه و مدیران و معلمان نیز با آغوشی باز چشم انتظار بازگشایی مدارس هستند.\nمعابر الیگودرز و روستاهای این شهرستان کاملا به بوی بهار مدارس هوایی شده و به هر طرف که نگاه می کنی پنجره ای از کلاس درس به رویت گشوده شده است.\nدر حاشیه خیابان فروشندگان سیار نوشت افزار بساط خود را پهن کرده اند و تولیدی های پوشاک مدرسه نیز رونق خاصی دارد، از میدان امام خمینی (ره) تا چهارراه شهرداری و گویی هیچ جنسی خرید و فروش نمیشود جز ره توشه مدرسه و از هر سویی که به سمت مرکز شهر وارد شوی رایحه خوش تعلیم و تعلم را استشمام می کنی.\nمهر یاد آور خاطرات خوبی برای همه ماست، از تلخی ها و شیرینی هایش میگوییم و حالا به آن همه صفا و صمیمیت دوران مدارس میخندیم و حسرت میخوریم.\nمهر ماه مهربانی، عشق و ماه لبخندها و گریه های کودکانه کلاس اولی هایی است که دنیای اجتماعی جدیدی را تجربه میکنند، مهرماه بوی دفتر مشقم را میدهد.\nالبته در گذشته و به ندرت اکنون نیز والدین برای شیرین شدن مهر به کام فرزندانشان ممکن است متحمل تلخی هایی هم بشوند از خرید توشه مدرسه تا یافتن مدرسه ای بهتر و دغدغه تعلیم و تربیت.\nپدر نازنین زهرا که ساکن روستایی در پشتکوه الیگودرز است از قبولی دانش آموزش در پایه هفتم مدرسه نمونه میگوید و از سختی های مسیر و مقصدی که خانه ایی ندارد ولی نازنین زهرا گویا در حال پرواز است از بلندای قله ای که تعلیم یافته تا او را در بهار مجدد تعلیم و تربیت به اوج سعادت برساند.\nمادر محمد منصور میگوید: \"همه چیز خوب و عالی\"، او قدردان آموزش و پرورش است و ادامه میدهد امسال دغدغه ای نداشتم و فقط برای خرید مایحتاج آمده ام که آن هم با اندکی افزایش قیمت فراوان یافت می شود.\nدر آن طرف پدر هانیه را دیدم، او که ساکن روستاست، خوشحال و مضطرب حالا دخترش در بهترین مدرسه شهر پذیرفته شده اما گویا آموزش و پرورش قصد دارد به منظور توسعه عدالت آموزشی در روستایشان دبیرستان متوسطه دوم را دایر کند.\nگوشه حیاط اداره آموزش و پرورش الیگودرز جمعی از معلمان ابتدایی را دیدم که با عزمی جزم و امیدی حیرت انگیز عازم پشتکوه الیگودرز بودند تا آنجا به تعلیم و تربیت بپردازند.\nبه هر حال آنچه این روزها عطر بهار تعلیم و تربیت را دو چندان کرده در کنار تکاپوی مردم، عزم جزم مسوولان شهرستان برای خدمت صادقانه است.\nفرماندار الیگودرز گفت: ۳۰ مدرسه امسال با مشارکت دولت و خیرین در این شهرستان احداث شده و روند نوسازی اماکن آموزشی همچنان ادامه دارد و همه مسوولان شهرستان مهیای ماه مهری پر مهر هستیم.\nمهدی اداوی با تاکید بر تکریم دانش اموزان و والدین در سال تحصیلی جدید تصریح کرد: هماکنون ۴۴ مدرسه سنگی در این شهرستان وجود دارد که عزم دولت برای ساماندهی آنها جدی است.\nوی افزود: از مجموع ۱۱ مدرسه سنگی اولویت دار در الیگودرز، ۲ باب توسط بنیاد علوی در حال احداث جایگزین است و تاکنون برای ۶ مدرسه سنگی هیچ متولی تعیین نشده اما تلاش میکنیم با همت مجموعه آموزش و پرورش، وضعیت این واحدها نیز ساماندهی شود.\nفرماندار الیگودرز بیان کرد: بهبود شرایط نسبت به گذشته نشاندهنده نگاه علمی مدیریت استان به حوزه آموزش است و همه دستگاهها باید با توجه به اهمیت ویژه دولت در خصوص تعلیم و تربیت، آماده ورود به سال تحصیلی جدید باشند.\nامام جمعه الیگودرز نیز به توزیع ۲ هزار و ۵۰۰ بسته نوشت افزار بین دانش آموزان نیازمند این شهرستان اشاره کرد و گفت: با کمک نهادهای حمایتی، بنیاد علوی بنیاد مستضعفان ۲ هزار و ۵۰۰ بسته نوشت افزار به ارزش بیش از ۱۰ میلیارد ریال به مناسبت آغاز سال جدید تحصیلی با کمک گروههای جهادی بین جامعه هدف و خانوادههای نیازمندی که از قبل شناسایی شده بود، توزیع میشود.\nحجت الاسلام والمسلمین مهدی سرلک گفت: باید از خیرین و نهادهایی که در تهیه این بستهها همکاری و کمک کردن نیز قدردانی کرد و انتظار میرود که این حمایت ها مستمر باشد و امیدواریم بهترین خدمات به دانش آموزان به عنوان آینده سازان این کشور ارائه شود.\nمدیر آموزش و پرورش الیگودرز گفت: پروژه مهر یک طرح ملی و فرهنگی است که مظهر بسیاری از آرمانهای تعلیم و تربیت محسوب میشود.\nروحاله قاسمی افزود: در این پروژه میزان توانمندی مدیران و سیستم آموزشی مورد ارزیابی قرار می گیرد و الیگودرز در این حوزه رتبه خوبی دارد که پس از اعلام نهایی مشخص خواهد شد.\nوی ادامه داد: روزانه بررسی پروژه مهر در دستور کار قرار دارد و همه امور زیر نظر این طرح پیش میرود همچنین لباس فرم مدارس تغییر کرده و بسیاری از مدارس تغییرات اساسی را در سال تحصیلی جدید تجربه میکنند.\nمدیر آموزش و پرورش الیگودرز با اشاره به تکریم خانوادهها و دانشآموزان بیان کرد: کتابهای درسی به موقع توزیع شده و تمامی کتب دوره ابتدایی به دست دانشآموزان رسیده همچنین پایینترین میزان شهریه مدارس غیرانتفاعی استان به الیگودرز تعلق دارد که این موضوع در راستای توجه به مسائل مالی خانوادهها صورت گرفته است.\nبه گفته قاسمی پس از سالها، در دولت چهاردهم تخریب و بازسازی مدارس در دستور کار قرار گرفته و سه مدرسه دیگر به زودی تخریب و بازسازی خواهد شد.\nوی یادآور شد: ۱۰ میلیارد ریال برای مرمت مدرسه «کزنار» هزینه شد و امسال دانشآموزان این واحد آموزشی پس از سالها بدون فضای آموزشی، وارد مدرسه جدید خود میشوند، همچنین چهار میلیارد ریال برای سرانه مدارس روستایی تخصیص یافته است.\nمدیر آموزش و پرورش الیگودرز افزود: در دولت چهاردهم سازماندهی نیروی انسانی شامل خدماتی و فنی به شکل مطلوبی انجام شده و برای انتصاب مدیران نیز شایستهسالاری ملاک ارزیابی و عمل بوده است.\nشهردار الیگودرز گفت: این دستگاه خدمات رسان شهری با تمام توان آماده ارائه خدمت در ماه مهر است و اقدامات لازم در راستای تسهیل رفت و آمد دانش آموزان صورت گرفته و پاکسازی و آسفالت محوطه برخی مدارس انجام شده است.\nمحمد لطفی اظهار کرد: کارخانه آسفالت شهرداری به زودی فعال میشود و کمک قابل توجهی به مدارس شهر در بهسازی محیط پیرامونی مدارس خواهد شد.\nرییس پلیس راهور الیگودرز گفت: امسال در چهار راه شاهد که بیشترین حجم تردد دانش آموز وجود دارد راهنمایی رانندگی در کنار پلیس و ماموران کلانتری مستقر میشود و مردم هیچگونه نگرانی در این خصوص نداشته باشند.\nسروان یونس کولیوند گفت: سرویس مدارس باید قوانین و مقررات را رعایت کنند و سایر شهروندان نیز باید در این راستا با پلیس همکاری لازم را داشته باشند.\nوی تاکید کرد: پلیس با تمام توان در فصل بازگشایی مدارس پای کار است ولی مردم و شهروندان به خصوص سرنشینان وسایل نقلیه هنگام عبور از محل تردد دانش اموزان دقت لازم را داشته باشند.\nمعاون اداره آموزش و پرورش الیگودرز با بیان اینکه هیچ کاستی برای بازگشایی مدارس نداریم و همه کلاسها دایر است، گفت: در ۲ نوبت مانور بازگشایی مدارس اجرا شده است.\nسیف اله میرزایی تصریح کرد: در مانور اول نواقص مدارس یادآوری و در مرحله بعدی کلیه نواقص مدارس در آستانه ماه مهر برطرف شد.\nوی بیان کرد: در کنار آموزش در اردوگاه «گایکان» و دیگر مناطق برنامه های متنوع برای کمک به علم آموزی و نشاط دانش اموزان در سال تحصیلی جدید برگزار خواهد شد.\nمعاون اداره آموزش و پرورش الیگودرز اضافه کرد: این نهاد آموزشی در شهرستان در یک فرایند ارزشمند پروژه مهر را با رنگآمیزی کلاس درسی و انجام خدمات عمرانی درب مدارس را به روی مهر اموزان در سال جاری گشوده است.\nمعاون پشتیبانی و توسعه مدیریت آموزش پرورش نیز گفت: تمام وسایل مورد نیاز مدارس در سال تحصیلی جاری تامین شده و نواقص موجود نیز در اولین فرصت رفع خواهد شد.\nمحمد رضا گلپایگانی ادامه داد: بسیاری از تجهیزات مدرسه از قبیل میز، صندلی، چیدمان اداری در مدارس روستایی تغییر کرده است.\n∎",
  "highlightText": "",
  "highlightTitle": "",
  "highlightThreadTitle": "",
  "language": "persian",
  "sentiment": "positive",
  "categories": [
    "Education",
    "Human Interest"
  ],
  "topics": [
    "Education->school",
    "Education->students",
    "Education->teachers",
    "Human Interest->graduation"
  ],
  "ai_allow": true,
  "has_canonical": false,
  "breaking": false,
  "webz_reporter": false,
  "external_links": [
    "https://www.irna.ir/",
    "https://irna.ir/",
    "https://www.irna.ir"
  ],
  "external_images": [],
  "internal_images": [],
  "entities": {
    "persons": [],
    "locations": [],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-09-18T08:33:55.969+03:00",
  "updated": "2025-09-18T08:38:48.000+03:00"
}