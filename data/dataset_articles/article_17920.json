{
  "thread": {
    "uuid": "a9db59ca213345f7dc809810006d7bf4aec94c1b",
    "url": "http://sums.ac.ir/%d8%a2%d8%b1%d8%b4%db%8c%d9%88-%d8%a2%d8%ae%d8%b1%db%8c%d9%86-%d8%a7%d8%ae%d8%a8%d8%a7%d8%b1/%d8%a2%d9%85%d9%88%d8%b2%d8%b4-%d9%88-%d9%87%d9%85%e2%80%8c%d8%a7%d9%81%d8%b2%d8%a7%db%8c%db%8c-%da%a9%d9%84%db%8c%d8%af-%d8%a7%d8%b1%d8%aa%d9%82%d8%a7%db%8c-%d9%86%d8%b8%d8%a7%d9%85-%d8%a8%d8%a7%d8%b2%d8%b1%d8%b3%db%8c-%d8%af%d8%a7%d9%86%d8%b4%da%af%d8%a7%d9%87%e2%80%8c%d9%87%d8%a7%db%8c-%d8%b9%d9%84%d9%88%d9%85-%d9%be%d8%b2%d8%b4%da%a9%db%8c-%da%a9%d8%b4%d9%88%d8%b1-%d8%a7%d8%b3%d8%aa",
    "site_full": "sums.ac.ir",
    "site": "sums.ac.ir",
    "site_section": "https://sums.ac.ir",
    "site_categories": [],
    "section_title": "دانشگاه علوم پزشکی و خدمات بهداشتی درمانی شیراز | خانه",
    "site_title": null,
    "title": "آموزش و هم‌افزایی کلید ارتقای نظام بازرسی دانشگاه‌های علوم پزشکی کشور است",
    "title_full": "آموزش و هم‌افزایی کلید ارتقای نظام بازرسی دانشگاه‌های علوم پزشکی کشور است",
    "published": "2025-09-18T08:14:00.000+03:00",
    "replies_count": 0,
    "participants_count": 1,
    "site_type": "news",
    "country": "IR",
    "main_image": "",
    "performance_score": 0,
    "domain_rank": 151236,
    "domain_rank_updated": "2025-09-16T00:00:00.000+03:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "a9db59ca213345f7dc809810006d7bf4aec94c1b",
  "url": "http://sums.ac.ir/%d8%a2%d8%b1%d8%b4%db%8c%d9%88-%d8%a2%d8%ae%d8%b1%db%8c%d9%86-%d8%a7%d8%ae%d8%a8%d8%a7%d8%b1/%d8%a2%d9%85%d9%88%d8%b2%d8%b4-%d9%88-%d9%87%d9%85%e2%80%8c%d8%a7%d9%81%d8%b2%d8%a7%db%8c%db%8c-%da%a9%d9%84%db%8c%d8%af-%d8%a7%d8%b1%d8%aa%d9%82%d8%a7%db%8c-%d9%86%d8%b8%d8%a7%d9%85-%d8%a8%d8%a7%d8%b2%d8%b1%d8%b3%db%8c-%d8%af%d8%a7%d9%86%d8%b4%da%af%d8%a7%d9%87%e2%80%8c%d9%87%d8%a7%db%8c-%d8%b9%d9%84%d9%88%d9%85-%d9%be%d8%b2%d8%b4%da%a9%db%8c-%da%a9%d8%b4%d9%88%d8%b1-%d8%a7%d8%b3%d8%aa",
  "ord_in_thread": 0,
  "author": "niafam.com",
  "published": "2025-09-18T08:14:00.000+03:00",
  "title": "آموزش و هم‌افزایی کلید ارتقای نظام بازرسی دانشگاه‌های علوم پزشکی کشور است",
  "text": "آموزش و همافزایی کلید ارتقای نظام بازرسی دانشگاههای علوم پزشکی کشور است\nدومین اجلاس آموزشی ـ تحولی مدیران و رؤسای دفاتر بازرسی و مدیریت عملکرد دانشگاهها، دانشکدهها و سازمانهای تابعه وزارت بهداشت، درمان و آموزش پزشکی به میزبانی دانشگاه علوم پزشکی بابل با حضور دکتر ریحانی، مدیرکل بازرسی وزارت بهداشت، دکتر قربانی رئیس دانشگاه علوم پزشکی بابل، نمایندگان مردم بابل در مجلس شورای اسلامی و دیگر مسئولان آغاز شد.\nبه گزارش روابط عمومی دانشگاه علوم پزشکی و خدمات بهداشتی درمانی شیراز به نقل از وبدا، دکتر «احمدرضا ریحانی» مدیرکل دفتر بازرسی، ارزیابی عملکرد و رسیدگی به شکایات وزارت بهداشت، درمان و آموزش پزشکی در حاشیه این اجلاس، بر اهمیت آموزش، همافزایی و رعایت کرامت انسانی در بازرسیها تأکید کرد.\nوی اظهار داشت: هدف اصلی این اجلاس ایجاد همافزایی میان دفاتر بازرسی دانشگاهها و همراستا ساختن فعالیتها با رویکردهای جدید وزارت بهداشت در دولت چهاردهم است.\nدکتر ریحانی افزود: برای احصای فرآیندها و نظارت بر گلوگاههای فساد، نیازمند آموزش و همگامسازی هستیم. این اجلاس فرصتی مغتنم است تا تمام ارکان دفاتر بازرسی و مدیریت عملکرد در زمینه بازرسی، ارزیابی، پاسخگویی به شکایات و ارتقای کیفیت خدمات، آموزشهای لازم را دریافت کنند.\nوی تصریح کرد: ما بهعنوان چشم و گوش وزیر بهداشت در دانشگاههای علوم پزشکی سراسر کشور موظفیم بر حسن انجام وظایف و اجرای قوانین و تکالیف برنامههای مصوب نظارت کنیم و با حذف موانع زائد، مسیر ارائه خدمات سلامت را هموار نماییم که سبب ارتقای کیفیت خدمات گردد.\nدکتر ریحانی بر اهمیت حفظ کرامت و شأن نیروهای حوزه سلامت تأکید کرد و گفت: بازرسی در دستگاههای اجرایی، بهویژه در حوزه سلامت، باید با رعایت حرمت پزشکان، پرستاران، نیروهای خدماتی و همه عزیزانی که در خط مقدم ارائه خدمات هستند، انجام شود.\nوی یادآور شد: این نشست فرصتی است برای تبادل نظر با مسئولان عالیرتبه کشور و ایجاد درک مشترکی از وظایف، چالشها و انتظارات موجود در حوزه نظارت و بازرسی.\nمدیرکل دفتر بازرسی، ارزیابی عملکرد و رسیدگی به شکایات وزارت بهداشت، درمان و آموزش پزشکی گفت: دانشگاه های علوم پزشکی سراسر کشور شفاف سازی را یکی از برنامه های مهم و راهبردی خود تلقی کنند، چرا که این مهم زمینه ای برای حکمرانی مطلوب است.\nدکتر ریحانی در اجلاسیه آموزشی مدیران و روسای دفاتر بازرسی دانشگاه های علوم پزشکی سراسر کشور اظهار کرد: شفاف سازی برای مردم و رسانه ها نه تنها زمینه ای برای رضایتمندی مردم است بلکه الگوی موثر حکمرانی خوب را در جامعه نهادینه می کند.\nوی گفت: به طور حتمی دانشگاه های علوم پزشکی کشور باید شفاف سازی را در جنبه های مختلف به خصوص اجرای قانون برای شهروندان و افکار عمومی به درستی شفاف سازی کنند.\nدکتر ریحانی با اشاره به این مطلب که در بازرسی ها به طور حتمی انصاف باید رعایت شود، اظهار کرد: با توجه به این که ما در همه علوم تخصص نداریم باید مشاورانی خوبی برای خود انتخاب کنیم.\nمدیرکل دفتر بازرسی و مدیریت عملکرد وزارت بهداشت، درمان و آموزش پزشکی ادامه داد: همه شهروندان و کارکنان می توانند با شماره ۱۹۰ تماس گرفته و با در نظر گرفتن انصاف و حقیقت شکایت های خود را اعلام کنند.\nاین مقام مسئول با بیان این که دفتر بازرسی پناهگاه امنی برای مردم محسوب می شود، ادامه داد: آموزش در دفاتر بازرسی دانشگاه ها، دانشکده ها و سازمان های تابعه بازرسی های دارای جایگاه ممتازی است که نباید از این مهم غافل شد.\nپایان خبر",
  "highlightText": "",
  "highlightTitle": "",
  "highlightThreadTitle": "",
  "language": "persian",
  "sentiment": "positive",
  "categories": [
    "Education",
    "Health"
  ],
  "topics": [
    "Education->educational grading",
    "Education->teachers",
    "Education->college and university",
    "Health->health care approach",
    "Health->medical profession",
    "Health->health organisation"
  ],
  "ai_allow": true,
  "has_canonical": false,
  "breaking": null,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [],
    "locations": [],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-09-18T09:17:52.365+03:00",
  "updated": "2025-09-18T09:22:16.000+03:00"
}