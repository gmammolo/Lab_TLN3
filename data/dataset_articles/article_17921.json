{
  "thread": {
    "uuid": "e95f7cf30d7981b4094e9f7ca41896d6baf17241",
    "url": "https://sahebkhabar.ir/news/74901468/تأکید-وزیر-آموزش-و-پرورش-بر-اهمیت-پرسش-مهر-اختصاص-یک-ساعت-از",
    "site_full": "sahebkhabar.ir",
    "site": "sahebkhabar.ir",
    "site_section": "http://sahebkhabar.ir/rss/tp/3",
    "site_categories": [],
    "section_title": "صاحب‌خبران - جدیدترین و آخرین اخبار ایران و جهان - اجتماعی",
    "site_title": null,
    "title": "تأکید وزیر آموزش و پرورش بر اهمیت پرسش مهر: اختصاص یک ساعت از زنگ انشا به این سوال",
    "title_full": "تأکید وزیر آموزش و پرورش بر اهمیت پرسش مهر: اختصاص یک ساعت از زنگ انشا به این سوال",
    "published": "2025-09-18T08:54:00.000+03:00",
    "replies_count": 0,
    "participants_count": 1,
    "site_type": "news",
    "country": "IR",
    "main_image": "https://sahebkhabar.ir/hermes/shahraranews/shahraranews-359327.jpg",
    "performance_score": 0,
    "domain_rank": 160255,
    "domain_rank_updated": "2025-09-16T00:00:00.000+03:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "e95f7cf30d7981b4094e9f7ca41896d6baf17241",
  "url": "https://sahebkhabar.ir/news/74901468/تأکید-وزیر-آموزش-و-پرورش-بر-اهمیت-پرسش-مهر-اختصاص-یک-ساعت-از",
  "ord_in_thread": 0,
  "author": "صاحب‌خبران - جدیدترین و آخرین اخبار ایران و جهان",
  "published": "2025-09-18T08:54:00.000+03:00",
  "title": "تأکید وزیر آموزش و پرورش بر اهمیت پرسش مهر: اختصاص یک ساعت از زنگ انشا به این سوال",
  "text": "صاحبخبر -\nبه گزارش شهرآرانیوز؛ علیرضا کاظمی در اختتامیه بیست و پنجمین کنگره ملی پرسش مهر، با تشریح اهداف محوری پرسش مهر اظهار کرد: این جشنواره دو هدف مهم را دنبال می کند؛ نخست ایجاد زمینهای برای تفکر منطقی، نگاه خلاقانه، نوآوری، مسأله شناسی و ارائه راهحل از سوی دانشآموزان؛ دوم توجه به یک مسأله ملی که از سوی رئیسجمهور مطرح میشود و ذهن همه مردم، بهویژه نسل آینده را به آن معطوف می کند.\nوی در ادامه با تأکید بر اهمیت پیام وحدت و همدلی، گفت: پیش از جنگ ۱۲ روزه، رئیسجمهور، بارها بر این نکته تأکید می کردند که با وفاق و انسجام ملی، دشمن می خورد و حوادث اخیر هم این واقعیت را اثبات کرد و ما باید بتوانیم این وفاق و همدلی را در کلاس درس و محیط خانواده نهادینه کنیم، تا در جامعه نیز امکانپذیر، محقق شود.\nکاظمی با بیان اینکه دامنه اثرگذاری این رویداد باید همه دانشآموزان کشور را در بربگیرد، گفت: با اختصاص یک ساعت از زنگ انشا به این موضوع، میتوان ۱۷ میلیون دانشآموز را درگیر یک سؤال ملی کرد تا نظرات و اندیشه های خود را مکتوب کنند.\nکاظمی در بخش دیگری از سخنان خود به اهمیت فعالیتهای پرورشی اشاره کرد و افزود: ما باید برای تمامی ۱۷ میلیون دانشآموز برنامهریزی کنیم تا تربیت عقلانی شکل بگیرد و دانشآموزان اندیشیدن و توانایی حل مسأله را بیاموزند و در فعالیتهای گروهی شرکت و در تشکیلات مدرسه نقشآفرینی کنند و مهارتهای اجتماعی خود را تقویت نمایند.\nوی افزود: فعالیتها میتوانند شامل شعر، داستان، انشا، هنرهای تجسمی، آوایی و نمایشی یا فعالیت گروهی باشند.\nشعار سال تحصیلی جدید و پوستر بازگشایی مدارس رونمایی شد + عکس\nوزیر آموزش و پرورش به نتایج دوره گذشته اشاره کرد و گفت: از میان ۶۰۰ هزار شرکتکننده در پرسش مهر، حدود ۳۰۰ نفر برگزیده شدند.\nبه گفته وی؛ این فاصله نشان میدهد که هنوز بخش زیادی از دانشآموزان درگیر مسأله نشده اند و ما باید برنامهای ملی برای درگیر کردن همه دانش آموزان به این موضوع، طراحی کنیم.\nکاظمی تأکید کرد: در کنار تشویق دانشآموزان،باید از مدیران و معاونان پرورشی مدارس تجلیل کرد, چرا که مربیان بخش بزرگی از دانشآموزان را درگیر فعالیتهای تربیتی می کنند و این هنر یک مربی و مدیر موفق، نقش محوری در نظام تعلیم و تربیت دارد.\nکاظمی درباره نقش والدین، گفت: انجمنهای اولیا و مربیان می توانند والدین را در این برنامه مشارکت دهند. به جای چاپ برگههای فراخوان، پیامک یا برگه پاسخ به پرسش مهر برای والدین ارسال شود تا خانوادهها نیز در جریان این تجربه تربیتی قرار گیرند.\nوزیر آموزش و پرورش خاطر نشان کرد: هدف ما ساده و در دسترس بودن فعالیتهای آموزشی و تربیتی است تا دانشآموزان سراسر کشور درگیر این جریان شوند و تجربه بزرگی از تفکر، مشارکت و نقشآفرینی تربیتی شکل گیرد.\nمنبع: ایسنا\n∎",
  "highlightText": "",
  "highlightTitle": "",
  "highlightThreadTitle": "",
  "language": "persian",
  "sentiment": "positive",
  "categories": [
    "Education",
    "Social Issue"
  ],
  "topics": [
    "Education->educational grading",
    "Education->students",
    "Education->teachers",
    "Social Issue->social services",
    "Social Issue->children"
  ],
  "ai_allow": true,
  "has_canonical": false,
  "breaking": false,
  "webz_reporter": false,
  "external_links": [
    "https://shahraranews.ir/fa/news/359324/شعار-سال-تحصیلی-جدید-و-پوستر-بازگشایی-مدارس-رونمایی-شد-عکس",
    "https://www.shahraranews.ir/fa/news/359324/شعار-سال-تحصیلی-جدید-و-پوستر-بازگشایی-مدارس-رونمایی-شد-عکس"
  ],
  "external_images": [],
  "internal_images": [],
  "entities": {
    "persons": [],
    "locations": [],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-09-18T09:17:53.350+03:00",
  "updated": "2025-09-18T09:20:50.000+03:00"
}