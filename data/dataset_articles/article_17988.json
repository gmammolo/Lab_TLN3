{
  "thread": {
    "uuid": "2bcf8187d5d43b898a4ee2ff93eab992e7b87296",
    "url": "https://iqna.ir/fa/news/4305043/حفظ-قرآن-کلید-مدیریت-ذهن-است",
    "site_full": "iqna.ir",
    "site": "iqna.ir",
    "site_section": "https://iqna.ir/fa/rss/allnews",
    "site_categories": [
      "religion",
      "islam"
    ],
    "section_title": "IQNA | خبرگزاری بین المللی قرآن",
    "site_title": null,
    "title": "حفظ قرآن کلید مدیریت ذهن است",
    "title_full": "حفظ قرآن کلید مدیریت ذهن است",
    "published": "2025-09-18T08:58:00.000+03:00",
    "replies_count": 0,
    "participants_count": 1,
    "site_type": "news",
    "country": "IR",
    "main_image": "https://iqna.ir/files/fa/news/1404/6/24/4017250_624.jpg",
    "performance_score": 0,
    "domain_rank": 106032,
    "domain_rank_updated": "2025-09-16T00:00:00.000+03:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "2bcf8187d5d43b898a4ee2ff93eab992e7b87296",
  "url": "https://iqna.ir/fa/news/4305043/حفظ-قرآن-کلید-مدیریت-ذهن-است",
  "ord_in_thread": 0,
  "author": "info@iqna.ir",
  "published": "2025-09-18T08:58:00.000+03:00",
  "title": "حفظ قرآن کلید مدیریت ذهن است",
  "text": "زهره خلیلی، راهیافته به مرحله مقدماتی سراسری چهلوهشتمین دوره از مسابقات قرآن کریم در رشته حفظ ۲۰جزء قرآن کریم در قم در گفتوگو با ایکنا از قم ضمن بیان سابقه تحصیل و زمینه فعالیت خود بیان کرد: مقطع کارشناسی ارشد را در رشته مدرسی معارف اسلامی از دانشگاه معارف اسلامی گذراندم و با معدل ۱۹.۱۸ فارغالتحصیل شدم. همچنین سطح ۲ حوزه جامعهالزهرا را نیز طی کردهام و سالهاست که در عرصه فعالیتهای قرآنی مشغول بوده و در حال حاضر مسئولیت امور قرآنی امامزاده علیبنجعفر در منطقه گلزار را بر عهده دارم و در این مرکز محفلهای هفتگی قرآن کریم برگزار میشود.\nوی افزود: در حوزه آموزش، در طرح «اتقان» آموزش و پرورش سابقه تدریس داشتهام و خوشبختانه توانستهام تجربیات علمی و پژوهشی خود را در قالب کتاب نیز ارائه کنم، کتابی تحت عنوان «شاخصههای مدرس تراز معارف اسلامی از منظر قرآن و حدیث» که در اصل پایاننامهام بود، به چاپ رسید و به زودی کتاب دیگری با عنوان «عروج غواص» که یادبود شهید سیدمصطفی قانع است، مجوز چاپ خواهد گرفت.\nاین شرکتکننده در رشته حفظ ۲۰جزء قرآن کریم با بیان رتبههای شاخص خویش در زمینه مسابقات قرآن کریم اظهار کرد: مسابقات قرآنی را از دوران دانشآموزی آغاز کردم و خاطرات شیرینی از آن دوران دارم، طی سالها در مسابقات مختلف ملی و استانی شرکت داشتهام و موفق به کسب رتبههای متعدد از جمله رتبه اول کشوری در مسابقات بنیاد شهید و امور ایثارگران، رتبه اول استانی و فینالیست کشوری در مسابقات اوقاف، رتبه دوم سیوسومین دوره مسابقات دانشجویی قرآن و عترت و رتبه اول چهلمین دوره مسابقات استانی اوقاف شدهام.\nوی آغاز ارتقای کمی و کیفی فعالیتهای قرآنی را از مدارس دانست و بیان کرد: با توجه به تجربیاتم، بر این باورم که برای ارتقای کیفیت و کمی فعالیتهای قرآنی باید از مدارس آغاز کرد و دانشآموزان را از همان ابتدا با مفاهیم قرآنی و عترتی آشنا نمود، همچنین بهبود فرآیند اطلاعرسانی و بهرهگیری از روشهای نوین آموزشی میتواند به جذب بیشتر علاقهمندان و افزایش مشارکت در مسابقات و محافل کمک شایانی کند.\nخلیلی شرکت در مسابقات را عامل رشد و تکامل فردی و اجتماعی دانست و ادامه داد: باید این مسئله را برای شرکتکنندگان مطرح تبیین کرد که رتبه اول یا دوم یک مسئله فرعی است و نباید برای شرکتکنندگان یک آرمان باشد، اصل، حضور و گرم کردن تنور مسابقات و پیدا کردن دوستان قرآنی و استفاده از تجربیات دوستان است.\nوی ضمن ارزیابی روند کیفی و کمی انجام این دوره از مسابقات بیان کرد: نحوه اطلاعرسانی مسابقات قرآن اوقاف در سال جاری از کیفیت مطلوبی برخوردار بود، اما اگر هنگام برگزاری مسابقه، مستمعینی در سالن حضور داشته باشند، باعث فزونی معنویت برگزاری مسابقه میشود و در حقیقت، ضبط ویدیویی را اصلا نمیپسندم.\nحافظ قرآن کریم همچنین در پاسخ به این سوال که سطح مسابقات را چگونه ارزیابی میکنید، اظهار کرد: اگر از لحاظ سطح تجوید و صوت و لحن ارزیابی کنیم، پیشرفت قابل توجهی دارد اما آیا از لحاظ جایگاه اخلاقی نیز توانسته روز به روز پیشرفت داشته باشیم؟ این نکته کمی قابل تأمل است.\nوی در پایان با اشاره به برکات انس با قرآن بیان کرد: در این باب زبانم قاصر است. حفظ قرآن را فقط باید چشید، گفتنی نیست. در این باب، توجه دهم به دعای هنگام مطالعه که در روایات آمده است: «اَللّهُمَّ اَخْرِجْنى مِنْ ظُلُماتِ الْوَهْمِ وَ اَکْرِمْنى بِنُورِ الْفَهْمِ اَللّهُمَّ افْتَحْ عَلَیْنا اَبْوابَ رَحْمَتِکَ وَانْشُرْ عَلَیْنا خَزائِنَ عُلُومِکَ بِرَحْمَتِکَ یا اَرْحَمَ الرّاحِمینَ؛ پروردگارا مرا از تاریکیهایی جهل نجات ده و به نور ادراک مزین فرما- خدایا درهای رحمت را بر ما بگشا و خزائن دانش را بر ما عرضه دار-ای بخشایندهترین بخشایندگان.»\nخلیلی تصریح کرد: تمام این موارد خروج از وهم، روشنی فهم و درهای رحمت و گنجینههای دانش از برکات حفظ قرآن به دست میآید. ذهن انسان دائماً در حال تبادر اطلاعات و اتفاقاتی است که در پیرامون او میافتد مدیریت ذهن، تنها از طریق حفظ قرآن میسر است.\nگفتوگو از هانیه محمدنژاد\nانتهای پیام",
  "highlightText": "",
  "highlightTitle": "",
  "highlightThreadTitle": "",
  "language": "persian",
  "sentiment": "positive",
  "categories": [
    "Religion and Belief",
    "Human Interest",
    "Education"
  ],
  "topics": [
    "Religion and Belief->religious text",
    "Religion and Belief->religious ritual",
    "Religion and Belief->islam",
    "Human Interest->graduation",
    "Education->teachers",
    "Education->students",
    "Education->religious education"
  ],
  "ai_allow": true,
  "has_canonical": false,
  "breaking": false,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [],
    "locations": [],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-09-18T09:25:08.448+03:00",
  "updated": "2025-09-18T09:30:32.000+03:00"
}