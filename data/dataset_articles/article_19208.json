{
  "thread": {
    "uuid": "59af01c981e15d0f225e78f7db91e61d11842151",
    "url": "https://www.unionesarda.it/lunione-in-edicola/discariche-abusive-e-lancio-del-sacco-contro-gli-incivili-la-telecamera-non-basta-t8opjcxk",
    "site_full": "www.unionesarda.it",
    "site": "unionesarda.it",
    "site_section": "https://www.unionesarda.it/sitemaps/rss",
    "site_categories": [
      "media",
      "top_news_th",
      "top_news_it",
      "top_news"
    ],
    "section_title": "L'Unione Sarda.it",
    "site_title": "L&#x27;Unione Sarda.it",
    "title": "Discariche abusive e \"lancio del sacco\" Contro gli incivili la telecamera non basta  - L'Unione Sarda.it",
    "title_full": "Discariche abusive e \"lancio del sacco\" Contro gli incivili la telecamera non basta  - L'Unione Sarda.it",
    "published": "2025-05-08T02:05:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://immagini.unionesarda.it/version/c:YjVlZmQ1NTEtNjg2My00:ZDUxOTc4NDgtNjI5Ny00/image.webp?f=16:9",
    "performance_score": 0,
    "domain_rank": 20772,
    "domain_rank_updated": "2025-05-06T00:00:00.000+03:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "59af01c981e15d0f225e78f7db91e61d11842151",
  "url": "https://www.unionesarda.it/lunione-in-edicola/discariche-abusive-e-lancio-del-sacco-contro-gli-incivili-la-telecamera-non-basta-t8opjcxk",
  "ord_in_thread": 0,
  "author": "@UnioneSarda",
  "published": "2025-05-08T02:05:00.000+03:00",
  "title": "Discariche abusive e \"lancio del sacco\" Contro gli incivili la telecamera non basta  - L'Unione Sarda.it",
  "text": "Le telecamere non fermano gli incivili. Accade in via del Lentisco, al confine tra Pirri e Monserrato, dove il “lancio del sacco” prosegue nonostante l’introduzione della videosorveglianza. All’incrocio con via delle Spighe, sotto l’occhio di due diverse telecamere, continuano ad accumularsi rifiuti, anche ingombranti. I residenti delle case antistanti, stufi di convivere con il degrado, non sanno più a che santo votarsi. Amareggiata la presidente della Municipalità, Maria Laura Manca. «Queste azioni di abbandono purtroppo non si fermano», osserva, «dispiace il poco senso civico, evidentemente è necessario intensificare i controlli e le azioni di sensibilizzazione per contrastare quella che ormai è diventata una triste abitudine».\nE non va meglio in via Bosco Cappuccio, a San Michele, dove a meno di 48 ore da un intervento del Comune finalizzato a liberare il marciapiede destro da una distesa di rottami, il passaggio pedonale risulta nuovamente ostruito, nello stesso punto, da una catasta di assi di legno, scarti edilizi e sacchi ricolmi di rifiuti domestici. Una battaglia contro i mulini a vento, insomma. «Le telecamere qui non ci sono e ci auguriamo che le mettano», auspica Silvio Pinna, che abita a pochi passi, «fra l’altro è inverosimile che tutti quei materiali siano stati abbandonati da un residente. Via Bosco Cappuccio è una strada di passaggio, più probabile che sia stato qualcuno arrivato da fuori col furgone. Non sarebbe la prima volta».Degrado anche tra via Sarrabus e via delle Langhe, quasi di fronte al cimitero di San Michele. In una vasta area libera si è formato uno stagno maleodorante e infestato da zanzare, sulle cui sponde si può “ammirare” una discarica a cielo aperto con numerosi pneumatici. Una bomba ecologica a breve distanza dalle abitazioni.\nRIPRODUZIONE RISERVATA\nQuesto contenuto è riservato agli utenti abbonati Per continuare a leggere abbonati o effettua l'accesso se sei già abbonato.\n• Accedi agli articoli premium\n• Sfoglia il quotidiano da tutti i dispositivi\nAbbonati subito Sei già abbonato? Accedi ora\nLe telecamere non fermano gli incivili. Accade in via del Lentisco, al confine tra Pirri e Monserrato, dove il “lancio del sacco” prosegue nonostante l’introduzione della videosorveglianza. All’incrocio con via delle Spighe, sotto l’occhio di due diverse telecamere, continuano ad accumularsi rifiuti, anche ingombranti. I residenti delle case antistanti, stufi di convivere con il degrado, non sanno più a che santo votarsi. Amareggiata la presidente della Municipalità, Maria Laura Manca. «Queste azioni di abbandono purtroppo non si fermano», osserva, «dispiace il poco senso civico, evidentemente è necessario intensificare i controlli e le azioni di sensibilizzazione per contrastare quella che ormai è diventata una triste abitudine».\nE non va meglio in via Bosco Cappuccio, a San Michele, dove a meno di 48 ore da un intervento del Comune finalizzato a liberare il marciapiede destro da una distesa di rottami, il passaggio pedonale risulta nuovamente ostruito, nello stesso punto, da una catasta di assi di legno, scarti edilizi e sacchi ricolmi di rifiuti domestici. Una battaglia contro i mulini a vento, insomma. «Le telecamere qui non ci sono e ci auguriamo che le mettano», auspica Silvio Pinna, che abita a pochi passi, «fra l’altro è inverosimile che tutti quei materiali siano stati abbandonati da un residente. Via Bosco Cappuccio è una strada di passaggio, più probabile che sia stato qualcuno arrivato da fuori col furgone. Non sarebbe la prima volta».Degrado anche tra via Sarrabus e via delle Langhe, quasi di fronte al cimitero di San Michele. In una vasta area libera si è formato uno stagno maleodorante e infestato da zanzare, sulle cui sponde si può “ammirare” una discarica a cielo aperto con numerosi pneumatici. Una bomba ecologica a breve distanza dalle abitazioni.\nRIPRODUZIONE RISERVATA\n© Riproduzione riservata",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "negative",
  "categories": [
    "Social Issue",
    "Crime, Law and Justice",
    "Environment"
  ],
  "topics": [
    "Social Issue->discrimination",
    "Social Issue->social problem",
    "Social Issue->communities",
    "Crime, Law and Justice->vandalism",
    "Environment->sustainability",
    "Environment->waste materials",
    "Environment->environmental pollution"
  ],
  "ai_allow": true,
  "has_canonical": false,
  "breaking": true,
  "webz_reporter": false,
  "external_links": [],
  "entities": {
    "persons": [],
    "locations": [
      {
        "name": "via del Lentisco",
        "sentiment": "none"
      },
      {
        "name": "Pirri",
        "sentiment": "none"
      }
    ],
    "organizations": [
      {
        "name": "E",
        "sentiment": "none",
        "tickers": [
          {
            "ticker": "E",
            "exchange": "NYSE"
          }
        ]
      }
    ]
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-05-08T03:04:33.153+03:00",
  "updated": "2025-05-08T00:08:15.000+00:00"
}