{
  "thread": {
    "uuid": "ec080acb5693f9ef5e77864edd718a06874a0e72",
    "url": "https://www.unionesarda.it/lunione-in-edicola/spiagge-fra-rifiuti-e-disservizi-o3bexza9",
    "site_full": "www.unionesarda.it",
    "site": "unionesarda.it",
    "site_section": "https://www.unionesarda.it/sitemaps/rss",
    "site_categories": [
      "media",
      "top_news_th",
      "top_news_it",
      "top_news"
    ],
    "section_title": "L'Unione Sarda.it",
    "site_title": "L&#x27;Unione Sarda.it",
    "title": "Spiagge fra rifiuti e disservizi   - L'Unione Sarda.it",
    "title_full": "Spiagge fra rifiuti e disservizi   - L'Unione Sarda.it",
    "published": "2025-05-08T02:02:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://immagini.unionesarda.it/version/c:OGI1MzEwNmQtOTg4NC00:ZjBiN2FkZjUtNzFjNi00/image.webp?f=16:9",
    "performance_score": 0,
    "domain_rank": 20772,
    "domain_rank_updated": "2025-05-06T00:00:00.000+03:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "ec080acb5693f9ef5e77864edd718a06874a0e72",
  "url": "https://www.unionesarda.it/lunione-in-edicola/spiagge-fra-rifiuti-e-disservizi-o3bexza9",
  "ord_in_thread": 0,
  "author": "@UnioneSarda",
  "published": "2025-05-08T02:02:00.000+03:00",
  "title": "Spiagge fra rifiuti e disservizi   - L'Unione Sarda.it",
  "text": "Mare cristallino e panorami mozzafiato. Per i primi turisti le foto che si scattano dalle spiagge di Cabras a quelle di San Vero Milis però immortalano anche passerelle inagibili per arrivare al mare, rifiuti ovunque, bagni chiusi, nessun contenitore per la spazzatura e erbaccia oltre il metro di altezza. E non mancano i camper parcheggiati anche dove non è possibile farlo. Gli amministratori comunali però premettono che a breve le borgate cambieranno aspetto.\nCabras\nIn una passerella di San Giovanni, a ridosso della strada verso Tharros, da pochi giorni è apparsa una transenna che blocca il passaggio e un foglio con la scritta “Attenzione, passerella inagibile”. Il sindaco, Andrea Abis, spiega: «È marcia, datata e usurata. Passarci è pericoloso e nelle prossime settimane verrà smontata. Poi sarà nostra cura recuperare risorse per installarne una nuova». Non sono messe bene nemmeno le passerelle delle altre borgate: «Cercheremo di sistemarle tutte entro le prossime due settimane - promette Abis - La stagione per noi non è ancora iniziata e intervenire ad aprile non sarebbe possibile per una questione di risorse. I servizi, tutti, tra cui l'apertura dei bagni e l'installazione dei bidoni per i rifiuti partiranno con l’attivazione della sosta a pagamento, tra 15 giorni circa. La ditta che ha vinto l’appalto ancora non ha in mano la documentazione idonea per poter partire. Preciso però che lunedì scorso è entrata in azione una squadra esterna che per tutta la stagione si occuperà del taglio dell’erba e non solo. Ieri ad esempio sono state ripristinate le aiuole nella nuova strada che porta a Tharros».\nSan Vero Milis\nA San Vero il degrado nelle spiagge per i rifiuti abbandonati e la mancanza di servizi sbarcheranno nei banchi dell’Assemblea civica. I consiglieri di minoranza, Salvatore Pinna e Massimo Ninu, hanno presentato un'interrogazione al sindaco Luigi Tedeschi in vista della stagione estiva. «In tutta la marina regna degrado - scrivono nel documento - Durante il Consiglio del 15 aprile abbiamo appreso che dalla tassa di soggiorno sono entrati nelle casse comunali circa 80mila euro da investire per la gestione per il verde e il decoro. Chiediamo quando inizieranno i lavori e da quale ditta verranno svolti. Ma anche quali misure verranno prese per i pontili di Mandriola e Sa Marigosa, inagibili e pericolosi». I consiglieri chiedono poi quali interventi sono previsti per fermare il campeggio selvaggio e l’abbandono illecito dei rifiuti.\nRIPRODUZIONE RISERVATA  \nQuesto contenuto è riservato agli utenti abbonati Per continuare a leggere abbonati o effettua l'accesso se sei già abbonato.\n• Accedi agli articoli premium\n• Sfoglia il quotidiano da tutti i dispositivi\nAbbonati subito Sei già abbonato? Accedi ora\nMare cristallino e panorami mozzafiato. Per i primi turisti le foto che si scattano dalle spiagge di Cabras a quelle di San Vero Milis però immortalano anche passerelle inagibili per arrivare al mare, rifiuti ovunque, bagni chiusi, nessun contenitore per la spazzatura e erbaccia oltre il metro di altezza. E non mancano i camper parcheggiati anche dove non è possibile farlo. Gli amministratori comunali però premettono che a breve le borgate cambieranno aspetto.\nCabras\nIn una passerella di San Giovanni, a ridosso della strada verso Tharros, da pochi giorni è apparsa una transenna che blocca il passaggio e un foglio con la scritta “Attenzione, passerella inagibile”. Il sindaco, Andrea Abis, spiega: «È marcia, datata e usurata. Passarci è pericoloso e nelle prossime settimane verrà smontata. Poi sarà nostra cura recuperare risorse per installarne una nuova». Non sono messe bene nemmeno le passerelle delle altre borgate: «Cercheremo di sistemarle tutte entro le prossime due settimane - promette Abis - La stagione per noi non è ancora iniziata e intervenire ad aprile non sarebbe possibile per una questione di risorse. I servizi, tutti, tra cui l'apertura dei bagni e l'installazione dei bidoni per i rifiuti partiranno con l’attivazione della sosta a pagamento, tra 15 giorni circa. La ditta che ha vinto l’appalto ancora non ha in mano la documentazione idonea per poter partire. Preciso però che lunedì scorso è entrata in azione una squadra esterna che per tutta la stagione si occuperà del taglio dell’erba e non solo. Ieri ad esempio sono state ripristinate le aiuole nella nuova strada che porta a Tharros».\nSan Vero Milis\nA San Vero il degrado nelle spiagge per i rifiuti abbandonati e la mancanza di servizi sbarcheranno nei banchi dell’Assemblea civica. I consiglieri di minoranza, Salvatore Pinna e Massimo Ninu, hanno presentato un'interrogazione al sindaco Luigi Tedeschi in vista della stagione estiva. «In tutta la marina regna degrado - scrivono nel documento - Durante il Consiglio del 15 aprile abbiamo appreso che dalla tassa di soggiorno sono entrati nelle casse comunali circa 80mila euro da investire per la gestione per il verde e il decoro. Chiediamo quando inizieranno i lavori e da quale ditta verranno svolti. Ma anche quali misure verranno prese per i pontili di Mandriola e Sa Marigosa, inagibili e pericolosi». I consiglieri chiedono poi quali interventi sono previsti per fermare il campeggio selvaggio e l’abbandono illecito dei rifiuti.\nRIPRODUZIONE RISERVATA  \n© Riproduzione riservata",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "negative",
  "categories": [
    "Environment",
    "Lifestyle and Leisure",
    "Social Issue"
  ],
  "topics": [
    "Environment->environmental pollution",
    "Environment->waste materials",
    "Environment->sustainability",
    "Lifestyle and Leisure->leisure",
    "Lifestyle and Leisure->travel and tourism",
    "Lifestyle and Leisure->outdoor recreational activities",
    "Social Issue->communities",
    "Social Issue->social condition"
  ],
  "ai_allow": true,
  "has_canonical": false,
  "breaking": false,
  "webz_reporter": false,
  "external_links": [],
  "entities": {
    "persons": [
      {
        "name": " Andrea Abi",
        "sentiment": "none"
      }
    ],
    "locations": [
      {
        "name": " San Vero Mili",
        "sentiment": "none"
      },
      {
        "name": " Tharro",
        "sentiment": "none"
      }
    ],
    "organizations": [
      {
        "name": "E",
        "sentiment": "none",
        "tickers": [
          {
            "ticker": "E",
            "exchange": "NYSE"
          }
        ]
      }
    ]
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-05-08T03:05:04.775+03:00",
  "updated": "2025-05-08T00:09:45.000+00:00"
}