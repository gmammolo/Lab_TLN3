{
  "thread": {
    "uuid": "04c01b44b52fc2b8a961d89f26cb4b5a9dc8d7bf",
    "url": "https://www.ilrestodelcarlino.it/rimini/cronaca/qualita-dellaria-sforati-i-limiti-fd5a72c5",
    "site_full": "www.ilrestodelcarlino.it",
    "site": "ilrestodelcarlino.it",
    "site_section": "https://www.ilrestodelcarlino.it/rss",
    "site_categories": [
      "media",
      "top_news_it",
      "top_news"
    ],
    "section_title": "Tutte le notizie di  oggi - Carlino",
    "site_title": "Tutte le ultime notizie in tempo reale dall&#x27;Emilia Romagna e dalle Marche",
    "title": "Qualità dell'aria, sforati i limiti . In vigore le misure antismog",
    "title_full": "Qualità dell'aria, sforati i limiti . In vigore le misure antismog",
    "published": "2025-12-11T07:40:00.000+02:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://www.ilrestodelcarlino.it/image-service/view/acePublic/alias/contentid/MjJjNTRkM2ItZGU4NC00/0/qualita-dellaria-sforati-i-limiti-in-vigore-le-misure-antismog.jpg?f=16:9&amp;w=1200&amp;h=675",
    "performance_score": 0,
    "domain_rank": 8950,
    "domain_rank_updated": "2025-12-07T23:00:00.000+02:00",
    "licensing_agency": [],
    "social": {
      "facebook": {
        "likes": 1,
        "comments": 1,
        "shares": 1
      },
      "vk": {
        "shares": 0
      }
    }
  },
  "uuid": "04c01b44b52fc2b8a961d89f26cb4b5a9dc8d7bf",
  "url": "https://www.ilrestodelcarlino.it/rimini/cronaca/qualita-dellaria-sforati-i-limiti-fd5a72c5",
  "ord_in_thread": 0,
  "author": "Il Resto del Carlino",
  "published": "2025-12-11T07:40:00.000+02:00",
  "title": "Qualità dell'aria, sforati i limiti . In vigore le misure antismog",
  "text": "Peggiora la qualità dell’aria ed entrano in vigore le misure emergenziali antismog. L’emergenza smog in Emilia-Romagna non dà tregua e...\nPeggiora la qualità dell’aria ed entrano in vigore le misure emergenziali antismog . L’emergenza smog in Emilia-Romagna non dà tregua e si estende a tutta la regione. Il bollettino di Arpae diffuso ieri ha evidenziato una previsione di superamento per i prossimi giorni del valore limite giornaliero di polveri sottili PM10 , nel territorio provinciale. Da oggi entreranno in vigore fino al prossimo controllo (previsto per venerdì), le misure emergenziali previste dal Piano aria integrato regionale. Queste prevedono l’ampliamento delle limitazioni alla circolazione: nella fascia oraria tra le 8.30 e le18.30, il divieto di circolazione stradale dinamica privata nell’area urbana del Comune di Rimini , è esteso anche ai veicoli diesel Euro 5.\nIn tutto il territorio comunale, è disposto il divieto di spandimento dei liquami zootecnici e divieto di concessione delle deroghe a tale divieto, fatte salve quelle per sopraggiunto limite di stoccaggio. Divieto assoluto per qualsiasi combustione all’aperto (residui vegetali, falò, fuochi d’artificio, ecc.). Con il prossimo bollettino, Arpae comunicherà l’eventuale rientro a una situazione di normalità o il mantenimento delle misure emergenziali. Il testo integrale dell’ordinanza contenente anche le tipologie di autoveicoli ai quali non si applicano le limitazioni alla circolazione, i veicoli oggetto di deroga, nonché i tratti di strada esclusi dalle limitazioni, è pubblicata sui siti internet: www.comune.rimini.it o www.liberiamolaria.it . Il prossimo bollettino sarà pubblicato venerdì.\n© Riproduzione riservata\nTag dell'articolo",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "negative",
  "categories": [
    "Environment",
    "Health"
  ],
  "topics": [
    "Environment->air pollution"
  ],
  "ai_allow": true,
  "has_canonical": false,
  "breaking": true,
  "webz_reporter": false,
  "external_links": [
    "http://www.liberiamolaria.it",
    "http://www.comune.rimini.it",
    "https://www.facebook.com/sharer/sharer.php?u=https%3A%2F%2Fwww.ilrestodelcarlino.it%2Frimini%2Fcronaca%2Fqualita-dellaria-sforati-i-limiti-fd5a72c5&t=Qualit%C3%A0%20dell%E2%80%99aria%2C%20sforati%20i%20limiti%20.%20In%20vigore%20le%20misure%20antismog",
    "https://api.whatsapp.com/send?text=Qualit%C3%A0%20dell%E2%80%99aria%2C%20sforati%20i%20limiti%20.%20In%20vigore%20le%20misure%20antismog%20https%3A%2F%2Fwww.ilrestodelcarlino.it%2Frimini%2Fcronaca%2Fqualita-dellaria-sforati-i-limiti-fd5a72c5",
    "https://x.com/share?url=https%3A%2F%2Fwww.ilrestodelcarlino.it%2Frimini%2Fcronaca%2Fqualita-dellaria-sforati-i-limiti-fd5a72c5&text=Qualit%C3%A0%20dell%E2%80%99aria%2C%20sforati%20i%20limiti%20.%20In%20vigore%20le%20misure%20antismog",
    "http://comune.rimini.it",
    "https://www.x.com/share?url=https%3A%2F%2Fwww.ilrestodelcarlino.it%2Frimini%2Fcronaca%2Fqualita-dellaria-sforati-i-limiti-fd5a72c5&text=Qualit%C3%A0%20dell%E2%80%99aria%2C%20sforati%20i%20limiti%20.%20In%20vigore%20le%20misure%20antismog",
    "https://x.com/share",
    "https://facebook.com/sharer/sharer.php?u=https%3A%2F%2Fwww.ilrestodelcarlino.it%2Frimini%2Fcronaca%2Fqualita-dellaria-sforati-i-limiti-fd5a72c5&t=Qualit%C3%A0%20dell%E2%80%99aria%2C%20sforati%20i%20limiti%20.%20In%20vigore%20le%20misure%20antismog",
    "https://www.facebook.com/sharer/sharer.php",
    "https://www.api.whatsapp.com/send?text=Qualit%C3%A0%20dell%E2%80%99aria%2C%20sforati%20i%20limiti%20.%20In%20vigore%20le%20misure%20antismog%20https%3A%2F%2Fwww.ilrestodelcarlino.it%2Frimini%2Fcronaca%2Fqualita-dellaria-sforati-i-limiti-fd5a72c5",
    "http://liberiamolaria.it",
    "https://api.whatsapp.com/send"
  ],
  "external_images": [],
  "internal_images": [],
  "entities": {
    "persons": [],
    "locations": [
      {
        "name": "-Romagn",
        "sentiment": "none"
      },
      {
        "name": " Emili",
        "sentiment": "none"
      }
    ],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [
      "top_news_it",
      "top_news"
    ],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-12-11T08:17:19.944+02:00",
  "updated": "2025-12-12T09:06:45.000+02:00"
}