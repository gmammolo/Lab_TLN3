{
  "thread": {
    "uuid": "eb044ef435fe15626d5496f9fce9fb5c5061fea5",
    "url": "https://www.mehrnews.com/news/6685401/سالانه-حدود-۵۰-هزار-مرگ-ومیر-در-کشور-به-دلیل-آلودگی-هوا-رخ-می-دهد",
    "site_full": "www.mehrnews.com",
    "site": "mehrnews.com",
    "site_section": "https://www.mehrnews.com/rss",
    "site_categories": [
      "media"
    ],
    "section_title": "خبرگزاری مهر | اخبار ایران و جهان | Mehr News Agency",
    "site_title": null,
    "title": "سالانه حدود ۵۰ هزار مرگ‌ومیر در کشور به دلیل آلودگی هوا رخ می‌دهد",
    "title_full": "سالانه حدود ۵۰ هزار مرگ‌ومیر در کشور به دلیل آلودگی هوا رخ می‌دهد",
    "published": "2025-12-11T08:22:00.000+02:00",
    "replies_count": 0,
    "participants_count": 1,
    "site_type": "news",
    "country": "US",
    "main_image": "https://media.mehrnews.com/d/2025/12/06/4/5811331.jpg?ts=1765018874618",
    "performance_score": 0,
    "domain_rank": 12373,
    "domain_rank_updated": "2025-12-07T23:00:00.000+02:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "eb044ef435fe15626d5496f9fce9fb5c5061fea5",
  "url": "https://www.mehrnews.com/news/6685401/سالانه-حدود-۵۰-هزار-مرگ-ومیر-در-کشور-به-دلیل-آلودگی-هوا-رخ-می-دهد",
  "ord_in_thread": 0,
  "author": "سعدانه طباطبایی نیا",
  "published": "2025-12-11T08:22:00.000+02:00",
  "title": "سالانه حدود ۵۰ هزار مرگ‌ومیر در کشور به دلیل آلودگی هوا رخ می‌دهد",
  "text": "از ۵۰ هزار مرگومیر به علت آلودگی هوا تا ۲۰ هزار قربانی تصادفات رانندگی؛ حل مسائل بنیادین نیازمند همکاری بین بخشی است\nوزیر بهداشت گفت: حل مسائل بنیادین سلامت با فناوری بهتنهایی ممکن نیست، بلکه نیازمند نگاه جامع، همکاری میانبخشی و تصمیمگیری مستمر است.\nبه گزارش خبرنگار مهر، محمدرضا ظفرقندی در چهل و سومین اجلاس رؤسای دانشگاههای سطح یک کشور با هدف تعمیق ارتباط دانشگاه و صنعت و ایجاد دسترسی مستقیم به رهبران پژوهشی کشور صبح امروز پنجشنبه ۲۰ آذرماه با حضور حسین افشین معاون علمی رئیس جمهور، حسین سیمایی صراف وزیر علوم و سید علی مدنیزاده وزیر اقتصاد در دانشکده حقوق و علوم سیاسی دانشگاه تهران برگزار شد، گفت: برای اینکه بتوانیم در حوزه علم سلامت گامی به جلو برداریم، باید همکاری بخشهایی که قابلیت حل مسائل را دارند، افزایش یابد. این همان رویکرد «علم مسئلهمحور» است که رئیس جمهور نیز بر آن تأکید دارند.\nوی افزود: برای اینکه دانشگاههای سطح یک و دوم به سه و چهار و پنج ارتقا یابند، حل مستقیم مسائل مردم را اولویت قرار دهندو تشکیل جلسات مکرر به تنهایی راهگشا نیست.\nوزیر بهداشت اضافه کرد: من معتقدم تمرکز صرف بر ادامه مالیاتها در حوزههای مورد توافق طرفین، تأثیر چندانی نخواهد داشت. تمرکز اصلی ما باید بر مسئلهمحوری باشد.\nظفرقندی با اشاره به عوامل اجتماعی و اقتصادی مؤثر بر سلامت، گفت: بسیاری از مشکلات ما در حوزه سلامت مانند مسئله آلودگی هوا و سایر چالشهای مرتبط با محیط و زندگی روزمره؛ از عوامل اجتماعی، اقتصادی ناشی میشود.\nوی افزود: سالانه حدود ۵۰ هزار مرگومیر در کشور به دلیل آلودگی هوا رخ میدهد؛ رقمی که بار سنگینی بر نظام سلامت و بیمارستانها تحمیل میکند. این موضوع بارها در دولتهای مختلف مطرح شده، اما همچنان بهعنوان یک معضل جدی پابرجاست.\nوزیر بهداشت با اشاره به مرگومیرهای جادهای گفت: این مسئله نیز یکی از چالشهای بزرگ کشور است. سالانه حدود ۲۰ هزار نفر، عمدتاً جوانان، در تصادفات جادهای جان خود را از دست میدهند.\nوی ادامه داد: از سوی دیگر، کاهش نرخ باروری و روند نزولی جمعیت، ما را ناگزیر کرده که مراکز درمان ناباروری ایجاد کنیم؛ مراکزی که با هزینههای بسیار بالا فعالیت میکنند و در نهایت تنها سه تا پنج هزار تولد حاصل میشود.\nظفرقندی اظهار کرد: این پرسش جدی پیش روی ماست که چرا چنین بحرانهای بزرگی، هر روز در کشور تکرار میشود؟ عوامل اجتماعی مؤثر بر سلامت، از وضعیت جادهها و کیفیت خودروها گرفته تا شرایط محیطی و اقتصادی، نقش تعیینکننده دارند و اگر این حوزهها بهطور ساختاری اصلاح نشوند، هر روز شاهد تکرار این فجایع خواهیم بود.\nوی با اشاره به امکاناتی که در حوزه سلامت وجود دارد، گفت: امروز در حوزه سلامت، تجهیزات پیشرفته، باکیفیت و حتی صادراتمحور در اختیار داریم و گردش مالی این بخش قابل توجه است؛ اما حل مسائل بنیادین سلامت با فناوری بهتنهایی ممکن نیست، بلکه نیازمند نگاه جامع، همکاری میانبخشی و تصمیمگیری مستمر است.\nوی اظهار امیدواری کرد که این جلسه آغازی نیک برای تداوم گفتگوها و همکاریهای مؤثر باشد؛ تا بتوان با هم به مسائل کشور دقیقتر نگاه کرد و حل مشکلات را سرلوحه کار خود قرار داد.",
  "highlightText": "",
  "highlightTitle": "",
  "highlightThreadTitle": "",
  "language": "persian",
  "sentiment": "negative",
  "categories": [
    "Health",
    "Environment"
  ],
  "topics": [
    "Health->public health",
    "Health->medical condition",
    "Environment->air pollution"
  ],
  "ai_allow": true,
  "has_canonical": false,
  "breaking": false,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [],
    "locations": [],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [
      "fake_news"
    ],
    "top_news": [],
    "bias": "right",
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-12-11T08:28:54.528+02:00",
  "updated": "2025-12-11T08:34:44.000+02:00"
}