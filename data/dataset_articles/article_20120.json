{
  "thread": {
    "uuid": "54f2f1ed7fd946dbf12ce5c2d8afd5839bb2a4f4",
    "url": "https://www.ilrestodelcarlino.it/ancona/cronaca/i-comitati-contro-linquinamento-larpam-a32ea947",
    "site_full": "www.ilrestodelcarlino.it",
    "site": "ilrestodelcarlino.it",
    "site_section": "https://www.ilrestodelcarlino.it:443/rss",
    "site_categories": [
      "media",
      "top_news_it",
      "top_news"
    ],
    "section_title": "Tutte le notizie di  oggi - Carlino",
    "site_title": "Tutte le ultime notizie in tempo reale dall&#x27;Emilia Romagna e dalle Marche",
    "title": "I comitati contro l'inquinamento: \"L'Arpam non sta facendo nulla\"",
    "title_full": "I comitati contro l'inquinamento: \"L'Arpam non sta facendo nulla\"",
    "published": "2025-12-11T08:21:00.000+02:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://www.ilrestodelcarlino.it/image-service/view/acePublic/alias/contentid/NTIwYWRhN2ItNjc3Yi00/0/i-comitati-contro-linquinamento-larpam-non-sta-facendo-nulla.jpg?f=16:9&amp;w=1200&amp;h=675",
    "performance_score": 1,
    "domain_rank": 8950,
    "domain_rank_updated": "2025-12-07T23:00:00.000+02:00",
    "licensing_agency": [],
    "social": {
      "facebook": {
        "likes": 16,
        "comments": 22,
        "shares": 10
      },
      "vk": {
        "shares": 0
      }
    }
  },
  "uuid": "54f2f1ed7fd946dbf12ce5c2d8afd5839bb2a4f4",
  "url": "https://www.ilrestodelcarlino.it/ancona/cronaca/i-comitati-contro-linquinamento-larpam-a32ea947",
  "ord_in_thread": 0,
  "author": "PIERFRANCESCO CURZI",
  "published": "2025-12-11T08:21:00.000+02:00",
  "title": "I comitati contro l'inquinamento: \"L'Arpam non sta facendo nulla\"",
  "text": "Un momento della conferenza stampa dei comitati cittadini col prof Bonifazi\n\"La qualità dell’aria ad Ancona sta peggiorando a causa di fonti inquinanti in aumento. Stiamo assistendo a un film dell’orrore. L’ Arpam ? Non sta facendo nulla e le rassicurazioni nei confronti dei cittadini sono ottimistiche e fuori luogo al tempo stesso\". È una bocciatura su tutta la linea quella che arriva dai Comitati anconetani che si occupano della salvaguardia ambientale del capoluogo. Porto Città e Aria Nostra in primis, coadiuvati dai Ctp (Consigli territoriali di partecipazione) 1 e 4 – Centro e Tavernelle – vanno all’attacco dell’amministrazione comunale e criticano l’applicazione del cosiddetto PIA 2 ; un progetto iniziato e portato avanti dal professor Floriano Bonifazi durante la scorsa sindacatura, con la prima parte presentata nel novembre 2021 e la seconda abortita dopo l’abbandono dello stesso Bonifazi del ruolo di consulente del Comune: \"Non potevo rendermi complice delle scelte previste in materia urbanistica e ambientale dalla giunta Silvetti – ha ribadito lo stesso Bonifazi che nel suo intervento ha spaziato tra porto e impianto crematorio di Tavernelle presentando una realtà preoccupante – Sul crematorio, già nel 1934 ad Ancona, ai tempi in cui c’era il Podestà, si diceva che andava costruito fuori dalla città e invece adesso si sta facendo il contrario, snobbando gli allarmi concreti e reali sui rischi per la salute della cittadinanza . Il monitoraggio dell’Arpam a Tavernelle dei mesi scorsi è del tutto inutile per una serie di motivi, a partire dal periodo, agosto, con basse concentrazioni di traffico, e poi andrebbe collegato alle emissioni del crematorio; misurare le PM 2,5 in estate è inutile. Ci sono una serie di anomalie tecnico-scientifiche e anche degli errori. Piuttosto si andasse a verificare bene l’impatto che gli inquinanti potrebbero avere sulla falda acquifera collegata alla cisterna che si trova proprio nella zona del cimitero. Ribadisco il concetto sulla pericolosità dei fattori inquinanti sulla salute pubblica : se il Covid all’epoca incideva per il 16% come tasso di mortalità, ma in un periodo determinato, l’inquinamento lo fa per l’11% ma su base fissa. Il mio addio al ruolo di coordinatore del PIA 2 con il Comune? Avevo fatto delle raccomandazioni, non mi hanno ascoltato. Una totale incoerenza da parte della politica e così ho deciso di dire stop. Peccato perché il piano d’azione del PIA 2 prevedeva una serie di obiettivi agendo sulla mitigazione del rischio: dopo le tac, pet e rmn della prima fase avremmo iniziato la cura, ma così non è stato\".\nI monitoraggi dell’Arpam hanno lasciato perplessi anche i coordinatori dei due comitati cittadini che stanno operando assieme per sensibilizzare la popolazione. Oltre all’impianto di cremazione, ancora fermo al palo e i lavori mai partiti, c’è il nodo portuale e del centro: \"Il Comune vuole costruire due parcheggi nel centro storico e in un caso, quello in via del Faro abbattendo 50 alberi – ha attaccato Patrizia Santoncini, presidente del Ctp 1 – In porto continuano le emissioni delle navi e alle banchine 19-21 alla fine andrà un solo traghetto, una presa in giro\".\n© Riproduzione riservata\nTag dell'articolo",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "negative",
  "categories": [
    "Environment"
  ],
  "topics": [
    "Environment->environmental pollution",
    "Environment->air pollution"
  ],
  "ai_allow": true,
  "has_canonical": false,
  "breaking": true,
  "webz_reporter": false,
  "external_links": [
    "https://www.facebook.com/sharer/sharer.php?u=https%3A%2F%2Fwww.ilrestodelcarlino.it%2Fancona%2Fcronaca%2Fi-comitati-contro-linquinamento-larpam-a32ea947&t=I%20comitati%20contro%20l%E2%80%99inquinamento%3A%20%22L%E2%80%99Arpam%20non%20sta%20facendo%20nulla%22",
    "https://x.com/share?url=https%3A%2F%2Fwww.ilrestodelcarlino.it%2Fancona%2Fcronaca%2Fi-comitati-contro-linquinamento-larpam-a32ea947&text=I%20comitati%20contro%20l%E2%80%99inquinamento%3A%20%22L%E2%80%99Arpam%20non%20sta%20facendo%20nulla%22",
    "https://api.whatsapp.com/send?text=I%20comitati%20contro%20l%E2%80%99inquinamento%3A%20%22L%E2%80%99Arpam%20non%20sta%20facendo%20nulla%22%20https%3A%2F%2Fwww.ilrestodelcarlino.it%2Fancona%2Fcronaca%2Fi-comitati-contro-linquinamento-larpam-a32ea947",
    "https://x.com/share",
    "https://facebook.com/sharer/sharer.php?u=https%3A%2F%2Fwww.ilrestodelcarlino.it%2Fancona%2Fcronaca%2Fi-comitati-contro-linquinamento-larpam-a32ea947&t=I%20comitati%20contro%20l%E2%80%99inquinamento%3A%20%22L%E2%80%99Arpam%20non%20sta%20facendo%20nulla%22",
    "https://www.x.com/share?url=https%3A%2F%2Fwww.ilrestodelcarlino.it%2Fancona%2Fcronaca%2Fi-comitati-contro-linquinamento-larpam-a32ea947&text=I%20comitati%20contro%20l%E2%80%99inquinamento%3A%20%22L%E2%80%99Arpam%20non%20sta%20facendo%20nulla%22",
    "https://www.facebook.com/sharer/sharer.php",
    "https://www.api.whatsapp.com/send?text=I%20comitati%20contro%20l%E2%80%99inquinamento%3A%20%22L%E2%80%99Arpam%20non%20sta%20facendo%20nulla%22%20https%3A%2F%2Fwww.ilrestodelcarlino.it%2Fancona%2Fcronaca%2Fi-comitati-contro-linquinamento-larpam-a32ea947",
    "https://api.whatsapp.com/send"
  ],
  "external_images": [],
  "internal_images": [],
  "entities": {
    "persons": [
      {
        "name": " Floriano Bonifaz",
        "sentiment": "none"
      }
    ],
    "locations": [
      {
        "name": " Tavernell",
        "sentiment": "none"
      }
    ],
    "organizations": [
      {
        "name": "’amministrazione comunal",
        "sentiment": "none",
        "tickers": [
          {
            "ticker": null,
            "exchange": null
          }
        ]
      },
      {
        "name": " giunta Silvett",
        "sentiment": "none",
        "tickers": []
      }
    ]
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [
      "top_news_it",
      "top_news"
    ],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-12-11T08:35:23.109+02:00",
  "updated": "2025-12-12T09:09:03.000+02:00"
}