{
  "thread": {
    "uuid": "cacff68c7a9fd9a65d15431cf1a5cb269f11148f",
    "url": "https://jurnalul.ro/stiri/observator/bolojan-buzoianu-prahova-criza-apa-1017901.html",
    "site_full": "jurnalul.ro",
    "site": "jurnalul.ro",
    "site_section": "https://jurnalul.ro/timp-liber/calatorii",
    "site_categories": [
      "media",
      "top_news_ro",
      "top_news"
    ],
    "section_title": "Calatorii",
    "site_title": "Jurnalul",
    "title": "Bolojan, despre criza apei din Prahova: Există o răspundere morală a ministrului",
    "title_full": "Bolojan, despre criza apei din Prahova: Există o răspundere morală a ministrului",
    "published": "2025-12-11T09:16:00.000+02:00",
    "replies_count": 0,
    "participants_count": 1,
    "site_type": "news",
    "country": "RO",
    "main_image": "https://jurnalul.ro/thumbs/amp/2025/12/11/bolojan-buzoianu-prahova-criza-apa-18985110.jpg",
    "performance_score": 0,
    "domain_rank": 42091,
    "domain_rank_updated": "2025-12-07T23:00:00.000+02:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "cacff68c7a9fd9a65d15431cf1a5cb269f11148f",
  "url": "https://jurnalul.ro/stiri/observator/bolojan-buzoianu-prahova-criza-apa-1017901.html",
  "ord_in_thread": 0,
  "author": "8fecb20817",
  "published": "2025-12-11T09:16:00.000+02:00",
  "title": "Bolojan, despre criza apei din Prahova: Există o răspundere morală a ministrului",
  "text": "Sursa foto: Gov.ro/Ce spune Ilie Bolojan despre criza apei in Prahova: Există o răspundere morală a ministrului Premierul Ilie Bolojan explică diferența între răspunderea directă și răspunderea morală în cazul crizei apei din Prahova, în contextul în care PSD cere demisia ministrei Mediului, Diana Buzoianu.\nIlie Bolojan a fost întrebat la B 1 dacă liderul PSD, Sorin Grindeanu, i-a cerut să o demită pe Diana Buzoianu. Premierul a răspuns că prioritatea în aceste zile a fost să asigure oamenii cu apă potabilă și să repună în funcție alimentarea cu apă.\n„Pe fondul unei defecțiuni constatate la baraj, în loc să se acționeze programat și profesionist, am ajuns să nu estimăm efectele negative și să nu-i anunțăm pe oameni”, a declarat Ilie Bolojan. Premierul i-a cerut ministrului Mediului să rezolve problemele sistemice pentru a evita astfel de situații.\nIlie Bolojan a precizat că intervenția la baraj trebuie programată astfel încât oamenii să fie anunțați. „Primăriile și agenții economici din zonă trebuie să știe, să se poată crea rezerve de apă”, a spus premierul.\nÎntrebat dacă demisiile sunt suficiente, Ilie Bolojan a explicat diferența dintre cele două tipuri de răspundere. „Fiecare dintre noi are două tipuri de răspundere: o răspundere directă dacă prin decizia ta s-a întâmplat ceva și o răspundere indirectă, o răspundere morală”, a declarat premierul.\nIlie Bolojan a dat exemplul ministrului Sănătății. „Gândiți-vă câte lucruri se întâmplă în spitale. Decizia este la autoritatea locală care numește directorul de spital, dar percepția este că ministrul trebuie să răspundă”, a spus premierul.\n„Deciziile pe care le-a propus Ministerul Mediului pe baza raportului Corpului de Control reflectă răspunderea directă a celor care au făcut să avem această situație”, a explicat Ilie Bolojan. Demisiile au fost asumate de conducătorii instituțiilor cu responsabilitate directă.\nAdministrația bazinală care gestionează județul Prahova, Apele Române și compania care tratează apa trebuie să răspundă. „Au avut o responsabilitate în acest lanț de decizii”, a spus premierul.\nIlie Bolojan a subliniat importanța numirii profesioniștilor în instituții. „Dacă ai în conducere oameni care n-au habar de domeniu, riscul să ia decizii proaste este foarte mare”, a avertizat premierul.\n„Dacă cei care operează o stație de tratare nu sunt profesioniști care înțeleg procesele, riscul de a nu gestiona bine situațiile este foarte mare”, a conchis Ilie Bolojan. Premierul a cerut să se învețe din greșeli și să se susțină profesioniști pe posturi de decizie.\n(sursa: Mediafax )\nCitește pe Antena3.ro Un anticiclon puternic cuprinde România. Vremea se schimbă radical la începutul iernii. Avertismentul ANM",
  "highlightText": "",
  "highlightTitle": "",
  "highlightThreadTitle": "",
  "language": "romanian",
  "sentiment": "negative",
  "categories": [
    "Politics",
    "Environment"
  ],
  "topics": [
    "Politics->government",
    "Politics->minister and secretary (government)",
    "Environment->water pollution"
  ],
  "ai_allow": true,
  "has_canonical": false,
  "breaking": true,
  "webz_reporter": false,
  "external_links": [
    "https://mediafax.ro/",
    "https://www.antena3.ro/meteo/un-anticiclon-puternic-cuprinde-romania-vremea-se-schimba-radical-la-inceputul-iernii-avertismentul-anm-769603.html?utm_source=Jurnalul.ro&utm_medium=referral&utm_campaign=Jurnalul",
    "https://mediafax.ro",
    "https://www.mediafax.ro/",
    "https://antena3.ro/meteo/un-anticiclon-puternic-cuprinde-romania-vremea-se-schimba-radical-la-inceputul-iernii-avertismentul-anm-769603.html?utm_source=Jurnalul.ro&utm_medium=referral&utm_campaign=Jurnalul",
    "https://www.antena3.ro/meteo/un-anticiclon-puternic-cuprinde-romania-vremea-se-schimba-radical-la-inceputul-iernii-avertismentul-anm-769603.html"
  ],
  "external_images": [],
  "internal_images": [],
  "entities": {
    "persons": [],
    "locations": [],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [
      "top_news_ro",
      "top_news"
    ],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-12-11T09:18:34.816+02:00",
  "updated": "2025-12-11T09:29:45.000+02:00"
}