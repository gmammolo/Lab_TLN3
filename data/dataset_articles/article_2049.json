{
  "thread": {
    "uuid": "abc0d5b61899e6f8e7dee8060c15daca8f2a6798",
    "url": "https://www.leggo.it/italia/cronache/immacolata_d_anna_morta_marito_acerra_oggi_9_4_2025-8769414.html",
    "site_full": "www.leggo.it",
    "site": "leggo.it",
    "site_section": "https://www.leggo.it/spettacoli/musica",
    "site_categories": [
      "media",
      "top_news_it",
      "top_news"
    ],
    "section_title": "MUSICA - Leggo.it",
    "site_title": "Leggo.it",
    "title": "Immacolata D'Anna morta ustionata nell'incendio a casa, le parole prima di morire: «Mi ha dato fuoco mio marito»",
    "title_full": "Immacolata D'Anna morta ustionata nell'incendio a casa, le parole prima di morire: «Mi ha dato fuoco mio marito»",
    "published": "2025-04-10T00:18:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://statics.cedscdn.it/photos/MED_HIGH/2025/04/09/8769414_09231827_immacolata_d_anna_morta_marito_acerra_oggi_9_4_2025.jpg",
    "performance_score": 0,
    "domain_rank": 29415,
    "domain_rank_updated": "2025-04-08T00:00:00.000+03:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "abc0d5b61899e6f8e7dee8060c15daca8f2a6798",
  "url": "https://www.leggo.it/italia/cronache/immacolata_d_anna_morta_marito_acerra_oggi_9_4_2025-8769414.html",
  "ord_in_thread": 0,
  "author": "Redazione web",
  "published": "2025-04-10T00:18:00.000+03:00",
  "title": "Immacolata D'Anna morta ustionata nell'incendio a casa, le parole prima di morire: «Mi ha dato fuoco mio marito»",
  "text": "È morta la donna di 46 anni coinvolta nell'incendio dell'appartamento in cui viveva ad\nAcerra, insieme al compagno 49enne rimasto carbonizzato nel rogo avvenuto la tarda serata di sabato, 5 aprile 2025. Una duplice morte che potrebbe essere dovuta non a un incidente, ma alla volontà dell'uomo di uccidere la donna.\nInfatti la 46enne, Immacolata D'Anna, portata in fin di vita al centro grandi ustionati del Cardarelli di Napoli, prima di morire avrebbe riferito che a darle fuoco sarebbe stato il compagno, Miloud Bougatef, di origini algerine. Un racconto che è ora al vaglio degli inquirenti.\nLa versione della vittima\nLa donna – che aveva alle spalle un matrimonio finito – avrebbe raccontato che il compagno non voleva accettare la sua decisione di volerlo lasciare.\nSul balcone dell'appartamento i soccorritori ed i vigili del fuoco avevano trovato, illesi, i genitori della donna, che vivevano con la coppia insieme ai quattro figli che Immacolata aveva avuto dal precedente matrimonio. Questi ultimi non si trovavano nell'abitazione quando è scoppiato l'incendio.\nUltimo aggiornamento: mercoledì 9 aprile 2025, 23:18\n© RIPRODUZIONE RISERVATA",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "negative",
  "categories": [
    "Crime, Law and Justice",
    "Human Interest",
    "Social Issue"
  ],
  "topics": [
    "Crime, Law and Justice->homicide",
    "Crime, Law and Justice->investigation (criminal)",
    "Crime, Law and Justice->arson",
    "Human Interest->funeral and memorial service",
    "Social Issue->abusive behaviour",
    "Social Issue->social problem",
    "Social Issue->women"
  ],
  "ai_allow": true,
  "has_canonical": false,
  "breaking": true,
  "webz_reporter": false,
  "external_links": [],
  "entities": {
    "persons": [
      {
        "name": "Immacolata D'Anna",
        "sentiment": "none"
      },
      {
        "name": "Miloud Bougatef",
        "sentiment": "none"
      }
    ],
    "locations": [
      {
        "name": "Acerra",
        "sentiment": "none"
      },
      {
        "name": "Napoli",
        "sentiment": "none"
      }
    ],
    "organizations": [
      {
        "name": "vigili del fuoco",
        "sentiment": "none",
        "tickers": []
      }
    ]
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-04-10T00:20:47.919+03:00",
  "updated": "2025-04-10T00:20:47.919+03:00"
}