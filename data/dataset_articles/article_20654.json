{
  "thread": {
    "uuid": "06aaf94b7abc0519438135779ed540619e5a903d",
    "url": "https://www.economica.net/cel-mai-mare-producator-de-carbune-al-australiei-statul-queensland-abandoneaza-obiectivele-privind-energia-regenerabila_895979.html",
    "site_full": "www.economica.net",
    "site": "economica.net",
    "site_section": "https://www.economica.net",
    "site_categories": [
      "media",
      "top_news_ro",
      "top_news"
    ],
    "section_title": "Economica.net - Business la minut",
    "site_title": "Economica.net - Business la minut",
    "title": "Cel mai mare producător de cărbune al Australiei, statul Queensland, abandonează obiectivele privind energia regenerabilă - Economica.net",
    "title_full": "Cel mai mare producător de cărbune al Australiei, statul Queensland, abandonează obiectivele privind energia regenerabilă - Economica.net",
    "published": "2025-12-11T08:08:00.000+02:00",
    "replies_count": 0,
    "participants_count": 1,
    "site_type": "news",
    "country": "RO",
    "main_image": "https://www.economica.net/wp-content/uploads/2025/12/carbune-murray-energy-747x420.jpg",
    "performance_score": 0,
    "domain_rank": 24908,
    "domain_rank_updated": "2025-12-07T23:00:00.000+02:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "06aaf94b7abc0519438135779ed540619e5a903d",
  "url": "https://www.economica.net/cel-mai-mare-producator-de-carbune-al-australiei-statul-queensland-abandoneaza-obiectivele-privind-energia-regenerabila_895979.html",
  "ord_in_thread": 0,
  "author": "George Bica",
  "published": "2025-12-11T08:08:00.000+02:00",
  "title": "Cel mai mare producător de cărbune al Australiei, statul Queensland, abandonează obiectivele privind energia regenerabilă - Economica.net",
  "text": "Majoritatea de dreapta din acest stat din nord-estul ţării a abandonat o serie de obiective care vizau atingerea a 80% producţie de energie regenerabilă până în 2035, scrie Agerpres.\nMinistrul energiei, David Janetzki, a estimat că combustibilii fosili, cum ar fi cărbunele şi gazul, sunt necesari pentru a menţine preţurile la electricitate la un nivel scăzut.\nEl a afirmat că această mişcare „va permite stimularea creşterii economice şi va asigura că statul nostru rămâne competitiv pe o piaţă energetică în plină evoluţie”.\nGuvernul laburist al prim-ministrului australian Anthony Albanese se străduieşte să accelereze tranziţia ecologică a ţării şi să reducă dependenţa acesteia de cărbune, unde este unul dintre principalii producători mondiali.\nPrelungirea duratei de viaţă a centralelor pe cărbune, care urmau să se închidă în următorii zece ani, reprezintă „un pas periculos înapoi pentru Queensland”, a declarat Ariane Wilkinson de la WWF Australia.\nPentru acest stat, „care deja resimte efectele schimbărilor climatice, această măsură nu va face decât să agraveze incendiile de vegetaţie, inundaţiile, valurile de căldură şi evenimentele de albire masivă a coralilor”, a avertizat ea.\nAustralia deţine a treia cea mai mare rezervă de cărbune din lume, pe care continuă să o exploateze la scară masivă, în ciuda vulnerabilităţii sale crescânde la dezastrele naturale legate de climă.",
  "highlightText": "",
  "highlightTitle": "",
  "highlightThreadTitle": "",
  "language": "romanian",
  "sentiment": "negative",
  "categories": [
    "Environment"
  ],
  "topics": [
    "Environment->sustainability",
    "Environment->energy resources"
  ],
  "ai_allow": true,
  "has_canonical": false,
  "breaking": null,
  "webz_reporter": false,
  "external_links": [
    "https://www.agerpres.ro/",
    "https://www.agerpres.ro",
    "https://agerpres.ro/"
  ],
  "external_images": [],
  "internal_images": [],
  "entities": {
    "persons": [],
    "locations": [],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [
      "top_news_ro",
      "top_news"
    ],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-12-11T10:12:23.910+02:00",
  "updated": "2025-12-11T10:21:34.000+02:00"
}