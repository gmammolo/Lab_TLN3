{
  "thread": {
    "uuid": "33234de6713a9528a896049bfb22d6498509d96d",
    "url": "https://www.observatorulph.ro/economic/2773123-criza-apei-din-prahova-consiliul-de-administratie-de-la-esz-va-fi-desfiintat",
    "site_full": "www.observatorulph.ro",
    "site": "observatorulph.ro",
    "site_section": "https://www.observatorulph.ro/",
    "site_categories": [
      "media",
      "education",
      "business",
      "top_news_ro",
      "top_news"
    ],
    "section_title": "Știri din Prahova - Observatorul Prahovean",
    "site_title": "Știri din Prahova - Observatorul Prahovean",
    "title": "Criza apei din Prahova. Consiliul de Administrație de la ESZ va fi desființat",
    "title_full": "Criza apei din Prahova. Consiliul de Administrație de la ESZ va fi desființat",
    "published": "2025-12-11T08:59:00.000+02:00",
    "replies_count": 0,
    "participants_count": 1,
    "site_type": "news",
    "country": "RO",
    "main_image": "https://www.observatorulph.ro/wp-content/uploads/2025/12/Diana-Buzoianu-ministrul-Mediului.jpg",
    "performance_score": 0,
    "domain_rank": 179652,
    "domain_rank_updated": "2025-12-07T23:00:00.000+02:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "33234de6713a9528a896049bfb22d6498509d96d",
  "url": "https://www.observatorulph.ro/economic/2773123-criza-apei-din-prahova-consiliul-de-administratie-de-la-esz-va-fi-desfiintat",
  "ord_in_thread": 0,
  "author": "Marius Nica",
  "published": "2025-12-11T08:59:00.000+02:00",
  "title": "Criza apei din Prahova. Consiliul de Administrație de la ESZ va fi desființat",
  "text": "Ministrul Mediului, Diana Buzoianu (USR) promite mai multe măsuri după criza apei care a afectat peste 100.000 de locuitori din Prahova și Dâmbovița. Unele dintre acestea vizează activitatea Exploatare Sistem Zonal (ESZ) Prahova, societatea care administrează stația de tratare a apei din Paltinu.\n- Publicitate - Astfel, astăzi, 11 decembrie, a fost convocată într-o ședință de urgență conducerea Apelor Române, în urma căreia va mandata Consiliul de Administrație de la ESZ Prahova să analizeze raportul Corpului de Control.\nMinistrul Mediului a precizat însă că doar membrii din CA-ul de la ESZ pot demite conducerea companiei indicată printre principalii vinovați pentru criza apei.\n- Publicitate - Citește și Demiteri și demisii în criza apei în Prahova. Ce a găsit Corpul de Control\nBuzoianu a mai anunțat că pregătește un proiect de hotărâre de guvern prin care să fie desființat Consiliul de Administrație de la ESZ Prahova.\nReamintim că Observatorul Prahoveana publicat recent informații privind conducerea și membrii CA-ului de la ESZ.\n- Publicitate - Din CA-ul ESZ Prahova fac parte: Ervin Molnar, Popescu Elena, Dragomir Oana-Silvia, Danila Alin-Mihael, Relu Adam, Stefan Valentin Laurentiu, iar președinte este Banciu Ionut.\nErvin Molnar a fost deputat PNL de Mureș, în mandatul 2020-2024, iar înainte de a face legi a fost angajat și chiar director pentru un an la Apele Române. Este absolvent de Mecatronică la Universitatea Tehnică din Cluj Napoca. În 2020, Recorder.ro a dezvăluit că Molnar a forțat schimbarea directorului de la Sistemul de Gospodărire a Apelor Mureș într-o investigație ce poate fi urmărită AICI\nUn alt membru este Elena Popescu, avocat la propriul cabinet din 2014 până în prezent. Înainte de a deveni avocat, a fost Consilier Direcția Relatii cu Mass- Media la Primaria Sectorului 4 din Bucuresti. De la ESZ a încasat într-un an, potrivit declarației de avere, indemnizații în valoare de 52.062 lei.\n- Publicitate - Oana Dragomir, un alt membru de CA, este consilierul Președintelui ASOCIAȚIEI ROMÂNE A APEI, iar printre atribuțiile de serviciu se numără ”promovarea benchmarkingului și dezvoltarea și implementarea strategiilor de comunicare”. De la ESZ a încasat anul trecut 43.385 lei.\nDirector adjunct la SGU, membru în CA-ul de la ESZ Singurul prahovean prezent în CA-ul de la ESZ este Alin Dănilă, care este de câțiva ani director adjunct la SGU Ploiești. Acesta mai este și în CA-ul de la Conpet, iar în CV-ul său mai descoperim joburi la RASP și Grădina Botanică Bucov. În calitate de membru al CA-ului de la ESZ, acesta a raportat anul acesta venituri de 52.062 lei.\nRelu Dragomir, un alt membru din CA-ul de la ESZ, a lucrat înainte la Apele Române la Resurse Umane. În fișa postului de la ESZ figurează că ”propune măsuri de eficientizare a activității și de diversificare a veniturilor”. De la ESZ a raportat, în 2024 venituri de 120.860 lei, iar de la Apele Române peste 100.000 de lei.\n- Publicitate - Laurențiu Ștefan este un alt membru al CA-ului de profesie avoicat. Înainte de a avea propriul cabinet de avocatură, acesta a fost angajat la ANRSC, a fost director executiv la APM Prahova, comisar la Garda de Mediu și director la Primăria Sector 4 București. De la ESZ a raportat venituri de 119.613 lei.\nPreședintele CA de la ESZ, trei surse de venit, toate de la stat Președintele CA-ului este Banciu Ionut. Acesta a fost în perioada 2020-2021 deputat, a activat în cadrul organizației de mediu WWF timp de trei ani și a fost consilier al secretarului de stat pentru păduri. La capitolul venituri, Banciu a raportat 119.613 lei de la ESZ, 115.539 lei de la Ministerul Apelor și 75.345 lei de la Autoritatea Națională de Reglementare în Domeniul Minier, Petrolier și al Stocării Geologice a Dioxidului de Carbon, Bucuresti.\nDirectorul ESZ, 300.000 lei pe an Șeful Exploatare Zonală Prahova este Bogdan Chițescu. Acesta a fost numit în funcție în septembrie 2022, după o carieră la Transelectrica – Direcția Activități Nereglementate și Administrare Fibră Optică și un scurt mandat la Ministerul Fondurilor Europene ca director adjunct.\n- Publicitate - Potrivit ultimei declarații de avere Chițescu are venituri salariale de aproape 300.000 de lei pe an, echivalentul a 60.000 de euro.\nBogdan Ștefescu Chițescu – director general Exploatare Sistem Zonal Prahova – Potrivit declarației de avere din 29.07.2024, a avut următoarele surse de venit:\n– Ministerul Investițiilor și Proiectelor Europene – salariu – 537 lei\n- Publicitate - – Exploatare Sistem Zonal Prahova – director general – 301.053 lei\n-Maven Business Solutions salariu – expert – 30.867 lei\n– FGC Activ Grup – salariu – responsabil formare – 45.360 lei\n- Publicitate - Conversmin SA – indemnizație – director general – 43.315 lei\nCurtea de Conturi a României – salariu – consilier – 3.500 lei\nCompania Națională a Metalelor Prețioase și Neferoase Remin SA – Baia Mare Maramureș administrator special – 6052 lei\nExploatare Sistem Zonal Prahova SA – membru director general – 25.000 lei\nManager servicii suport la ESZ, zboruri plătite de Nordis Monica Hunyadi, care i-a însoțit pe liderii PSD în unele zboruri în destinații de lux cu avioane private plătite de compania Nordis, a făcut parte până pe 21 noiembrie din conducerea firmei de stat Exploatare Sistem Zonal Prahova (ESZ) SA, potrivit g4media.ro .\nÎn declarația de avere a Monicăi Hunyadi figurează un teren în Hunedoara, apartament în Voluntari, un autoturism Porsche, bijuterii în valoare de 10.000 de euro. Anul trecut, a vândut două autoturisme și un apartament pentru care a încasat peste 140.000 de euro. La capitolul depozite bancare figurează suma de 94.342 lei. De la ESZ a câștigat ca manager servicii suport suma de 52.089 de lei.\nESZ, sursă de sinecuri pentru PNL, PSD și UDMR Potrivit g4media.ro , în ultimii ani, ESZ Prahova a fost sursă de sinecuri pentru PNL, PSD și UDMR. Din CA au făcut parte, de-a lungul anilor, aszlo Barabas (UDMR), Alexandru Gyorgy (PNL), Horea Arthur Șarlea (PNL), Anamaria Florescu (PNL), Monica Argentina Monica (PNL), Ionuț Sorin Banciu (PNL), Corvin Nedelcu (PNL), Szép Róbert Eugen (UDMR). Prezențe discordante în acest CA au mai fost astrologul Raluca Sarca Șandru sau Olga Teodora Mețiu, fostă prezentatoare la Realitatea TV și, după cum se prezintă public acum, ”Trainer Public Speaking, Trainer dicție și voce, Specialist in citirea vocilor”.",
  "highlightText": "",
  "highlightTitle": "",
  "highlightThreadTitle": "",
  "language": "romanian",
  "sentiment": "negative",
  "categories": [
    "Environment"
  ],
  "topics": [
    "Environment->water pollution",
    "Environment->water"
  ],
  "ai_allow": true,
  "has_canonical": false,
  "breaking": null,
  "webz_reporter": false,
  "external_links": [
    "https://recorder.ro/singur-impotriva-partidului-copile-nu-te-pune-cu-ei-ca-te-vor-face-praf/",
    "https://www.g4media.ro/exclusiv-operatorul-apa-din-prahova-sursa-de-sinecuri-pentru-pnl-psd-si-udmr-cum-s-au-cheltuit-discretionar-banii-societatii-detinute-de-apele-romane-salariul-directorului-general-este-de-34-149.html",
    "https://www.g4media.ro/breaking-monica-hunyadi-care-s-a-aflat-in-zborurile-nordis-e-in-conducerea-firmei-de-stat-acuzata-de-ministra-mediului-ca-a-provocat-criza-apei-din-prahova-in-2022-a-fost-numita-sefa-la-cfr-electr.html",
    "https://g4media.ro/breaking-monica-hunyadi-care-s-a-aflat-in-zborurile-nordis-e-in-conducerea-firmei-de-stat-acuzata-de-ministra-mediului-ca-a-provocat-criza-apei-din-prahova-in-2022-a-fost-numita-sefa-la-cfr-electr.html",
    "https://recorder.ro/singur-impotriva-partidului-copile-nu-te-pune-cu-ei-ca-te-vor-face-praf",
    "https://www.recorder.ro/singur-impotriva-partidului-copile-nu-te-pune-cu-ei-ca-te-vor-face-praf/",
    "https://g4media.ro/exclusiv-operatorul-apa-din-prahova-sursa-de-sinecuri-pentru-pnl-psd-si-udmr-cum-s-au-cheltuit-discretionar-banii-societatii-detinute-de-apele-romane-salariul-directorului-general-este-de-34-149.html"
  ],
  "external_images": [],
  "internal_images": [],
  "entities": {
    "persons": [],
    "locations": [],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [
      "top_news_ro",
      "top_news"
    ],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-12-11T10:47:45.966+02:00",
  "updated": "2025-12-11T10:51:40.000+02:00"
}