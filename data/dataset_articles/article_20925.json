{
  "thread": {
    "uuid": "b99d7d4558f4baa6a1b14498e2fa2f4d4564712f",
    "url": "https://sahebkhabar.ir/news/76228738/پورسلیمی-پسماندهای-اهواز-سلامت-کارون-را-تهدید-می-کند",
    "site_full": "sahebkhabar.ir",
    "site": "sahebkhabar.ir",
    "site_section": "https://sahebkhabar.ir/rss/tp/9",
    "site_categories": [],
    "section_title": "صاحب‌خبران - جدیدترین و آخرین اخبار ایران و جهان - استانی",
    "site_title": null,
    "title": "پورسلیمی: پسماندهای اهواز سلامت کارون را تهدید می‌کند",
    "title_full": "پورسلیمی: پسماندهای اهواز سلامت کارون را تهدید می‌کند",
    "published": "2025-12-11T10:44:00.000+02:00",
    "replies_count": 0,
    "participants_count": 1,
    "site_type": "news",
    "country": "IR",
    "main_image": "https://sahebkhabar.ir/hermes/mehr1/mehr1-6685578.jpg",
    "performance_score": 0,
    "domain_rank": 160255,
    "domain_rank_updated": "2025-12-07T23:00:00.000+02:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "b99d7d4558f4baa6a1b14498e2fa2f4d4564712f",
  "url": "https://sahebkhabar.ir/news/76228738/پورسلیمی-پسماندهای-اهواز-سلامت-کارون-را-تهدید-می-کند",
  "ord_in_thread": 0,
  "author": "صاحب‌خبران - جدیدترین و آخرین اخبار ایران و جهان",
  "published": "2025-12-11T10:44:00.000+02:00",
  "title": "پورسلیمی: پسماندهای اهواز سلامت کارون را تهدید می‌کند",
  "text": "صاحبخبر -\nبه گزارش خبرنگار مهر، جلسه شورای پیشگیری از وقوع جرم شهرستان کارون صبح امروز پنجشنبه با حضور معاون اجتماعی و پیشگیری از وقوع جرم دادگستری کل استان خوزستان برگزار شد و مهمترین چالشهای اجتماعی و زیستمحیطی این شهرستان مورد بررسی قرار گرفت.\nعیسی پورسلیمی در این نشست با تأکید بر اهمیت اقدامات پیشگیرانه، خواستار همکاری همهجانبه دستگاهها برای کاهش آسیبهای اجتماعی شد و افزود: سلامت و امنیت مردم از اولویتهای اصلی دستگاه قضائی است و در شهرستان کارون که چهارمین شهرستان پرجمعیت خوزستان محسوب میشود، نیازمند برنامهریزی علمی و مبتنی بر داده هستیم.\nوی با اشاره به ورود پسماندهای غیرمجاز از خارج شهرستان، بهویژه از اهواز، گفت: این معضل باید با راهکارهای ریشهای مدیریت شود.\nپورسلیمی همچنین بر راهاندازی گشت مشترک متشکل از نماینده قضائی، شهرداری، بهداشت و نیروی انتظامی برای کنترل کامیونهای حمل پسماند از مبدأ تا مقصد و جلوگیری از تخلیه غیرمجاز تأکید کرد.\nمعاون اجتماعی و پیشگیری از وقوع جرم دادگستری خوزستان با اشاره به گزارش عملکرد هشتماهه شهرستان در حوزه جرایم، کاهش چشمگیر سرقت در کارون را نشانه همکاری مؤثر میان دستگاههای اجرایی، قضائی و انتظامی دانست و افزود: استمرار این روند نیازمند تقویت کنترلهای میدانی و ساماندهی واحدهای ضایعاتی است.\nدر ادامه جلسه، سید کامل بنیحیال رئیس دادگستری شهرستان کارون با ارائه گزارشی از وضعیت ضایعاتیها، وجود ۹۴ واحد غیرمجاز را یکی از معضلات جدی شهرستان عنوان کرد و گفت: بسیاری از این واحدها علاوه بر ایجاد آلودگی زیستمحیطی، به محلی برای خرید و فروش اموال مسروقه و تردد افراد سابقهدار تبدیل شدهاند.\nوی هشدار داد: صاحبان ضایعاتیها در صورت همکاری با سارقان یا استفاده از اتباع غیرمجاز، مشمول معاونت در جرم خواهند شد و دستگاه قضائی بدون اغماض با آنها برخورد میکند.\nبنیحیال همچنین با اشاره به موقعیت حاشیهای شهرستان کارون نسبت به اهواز، بر ضرورت تقویت نظارت بر ورودیهای شهرستان برای جلوگیری از ورود اموال مسروقه و پسماندهای غیرمجاز تأکید کرد.\nساکی فرماندار شهرستان کارون نیز در این جلسه گفت: حجم قابل توجهی از پسماندهای تخلیهشده در کارون از خارج شهرستان وارد میشود که علاوه بر افزایش هزینههای مدیریت شهری، چالشهای زیستمحیطی جدی ایجاد کرده است.\nوی از تعیین زمین مناسب در حاشیه شهر برای انتقال فعالیت واحدهای ضایعاتی خبر داد و افزود: این اقدام میتواند به ساماندهی و نظارت مؤثر بر این واحدها کمک کند.\nفرماندار کارون همچنین انباشت نخالههای ساختمانی در اطراف شهرستان را یکی دیگر از معضلات زیستمحیطی دانست و خواستار اقدام فوری دستگاههای اجرایی برای جمعآوری و انتقال این نخالهها شد.\nاین جلسه با حضور دادستان عمومی و انقلاب، شهردار کارون، نماینده شورای اسلامی، نمایندگان شبکه بهداشت، نیروی انتظامی و سایر دستگاههای مرتبط برگزار شد.\n∎",
  "highlightText": "",
  "highlightTitle": "",
  "highlightThreadTitle": "",
  "language": "persian",
  "sentiment": "negative",
  "categories": [
    "Environment"
  ],
  "topics": [
    "Environment->water pollution",
    "Environment->waste materials"
  ],
  "ai_allow": true,
  "has_canonical": false,
  "breaking": false,
  "webz_reporter": false,
  "external_links": [
    "https://www.mehrnews.com",
    "https://mehrnews.com"
  ],
  "external_images": [],
  "internal_images": [],
  "entities": {
    "persons": [],
    "locations": [],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-12-11T11:12:10.973+02:00",
  "updated": "2025-12-11T11:14:27.000+02:00"
}