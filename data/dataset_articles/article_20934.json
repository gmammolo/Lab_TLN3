{
  "thread": {
    "uuid": "98420a8c998b4b48413c4ec95d9b144ec2fc2a7c",
    "url": "https://casertace.net/sequestrate-tonnellate-di-materiale-infiammabile-nella-zona-industriale-tra-marcianise-e-maddaloni-denunciato-il-titolare-di-una-societa/",
    "site_full": "casertace.net",
    "site": "casertace.net",
    "site_section": "https://casertace.net/",
    "site_categories": [
      "media"
    ],
    "section_title": "CasertaCE - Il tuo quotidiano online",
    "site_title": "CasertaCE - Il tuo quotidiano online",
    "title": "Sequestrate tonnellate di materiale infiammabile nella zona industriale tra MARCIANISE e MADDALONI: denunciato il titolare di una società",
    "title_full": "Sequestrate tonnellate di materiale infiammabile nella zona industriale tra MARCIANISE e MADDALONI: denunciato il titolare di una società",
    "published": "2025-12-11T10:58:00.000+02:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://casertace.net/wp-content/uploads/2025/12/Foto-2-scaled.jpg",
    "performance_score": 0,
    "domain_rank": 174296,
    "domain_rank_updated": "2025-12-07T23:00:00.000+02:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "98420a8c998b4b48413c4ec95d9b144ec2fc2a7c",
  "url": "https://casertace.net/sequestrate-tonnellate-di-materiale-infiammabile-nella-zona-industriale-tra-marcianise-e-maddaloni-denunciato-il-titolare-di-una-societa/",
  "ord_in_thread": 0,
  "author": "Maria Concetta Varletta",
  "published": "2025-12-11T10:58:00.000+02:00",
  "title": "Sequestrate tonnellate di materiale infiammabile nella zona industriale tra MARCIANISE e MADDALONI: denunciato il titolare di una società",
  "text": "CASERTACE STA PER CAMBIARE PER SEMPRE: TE LO SPIEGA IL DIRETTORE GIANLUIGI GUARINO – CLICCA E GUARDA IL VIDEO\nOperazione della Guardia di Finanza di Caserta MARCIANISE/MADDALONI – I Finanzieri del Comando Provinciale di Caserta ed i poliziotti del Commissariato di Pubblica Sicurezza di\nMaddaloni, unitamente a personale ASL, ITL, INAIL e Vigili del Fuoco, hanno svolto un’attività congiunta\nfinalizzata al controllo delle condizioni di sicurezza nei luoghi di lavoro.\nIn particolare, durante l’operazione il personale coinvolto è intervenuto presso una ditta di logistica sita nella\nzona industriale tra Maddaloni e Marcianise, ove è stata rilevata la presenza di decine di fusti di materiale\ninfiammabile di diversa natura, tra cui alluminio in polvere e nitrato di bario, per un peso complessivo di diverse\ntonnellate. Inoltre, da una più accurata ispezione, sono stati individuati rimorchi e autocarri su cui erano presenti\nulteriori quantità di materiale infiammabile.\nÈ stato quindi avviato il protocollo di intervento previsto per il rinvenimento di merce o materiale ritenuto di\npresunta pericolosità per l’ambiente e la salute pubblica. All’esito degli accertamenti, le forze dell’ordine,\nconstatata la violazione delle necessarie precauzioni e condizioni di sicurezza in materia antincendio, oltre che\nl’assenza dei requisiti previsti per la trattazione e lo stoccaggio, hanno sottoposto il materiale a sequestro e\ndenunciato il titolare dell’azienda per omessa denuncia di materie esplodenti.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "negative",
  "categories": [
    "Crime, Law and Justice",
    "Environment"
  ],
  "topics": [
    "Crime, Law and Justice->law enforcement",
    "Crime, Law and Justice->arson",
    "Environment->hazardous materials",
    "Environment->environmental pollution"
  ],
  "ai_allow": true,
  "has_canonical": false,
  "breaking": false,
  "webz_reporter": false,
  "external_links": [
    "https://www.youtube.com/shorts/AtvQb6XI7HQ",
    "https://youtube.com/shorts/AtvQb6XI7HQ"
  ],
  "external_images": [],
  "internal_images": [],
  "entities": {
    "persons": [],
    "locations": [],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-12-11T11:14:44.533+02:00",
  "updated": "2025-12-11T11:26:37.000+02:00"
}