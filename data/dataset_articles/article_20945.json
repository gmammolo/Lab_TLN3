{
  "thread": {
    "uuid": "ca01dbd1e77f510296e136d30263576a77b11b14",
    "url": "https://www.mehrnews.com/news/6684865/چالش-کم-آبی-و-ناترازی-انرژی-هفته-ای-پرخبر-در-آب-و-سوخت",
    "site_full": "www.mehrnews.com",
    "site": "mehrnews.com",
    "site_section": "https://www.mehrnews.com/rss",
    "site_categories": [
      "media"
    ],
    "section_title": "خبرگزاری مهر | اخبار ایران و جهان | Mehr News Agency",
    "site_title": null,
    "title": "چالش کم‌آبی و ناترازی انرژی؛ هفته‌ای پرخبر در آب و سوخت",
    "title_full": "چالش کم‌آبی و ناترازی انرژی؛ هفته‌ای پرخبر در آب و سوخت",
    "published": "2025-12-11T10:56:00.000+02:00",
    "replies_count": 0,
    "participants_count": 1,
    "site_type": "news",
    "country": "US",
    "main_image": "https://media.mehrnews.com/d/2025/09/17/4/5682968.jpg?ts=1758085517126",
    "performance_score": 0,
    "domain_rank": 12373,
    "domain_rank_updated": "2025-12-07T23:00:00.000+02:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "ca01dbd1e77f510296e136d30263576a77b11b14",
  "url": "https://www.mehrnews.com/news/6684865/چالش-کم-آبی-و-ناترازی-انرژی-هفته-ای-پرخبر-در-آب-و-سوخت",
  "ord_in_thread": 0,
  "author": "فاطمه صفری دهکردی",
  "published": "2025-12-11T10:56:00.000+02:00",
  "title": "چالش کم‌آبی و ناترازی انرژی؛ هفته‌ای پرخبر در آب و سوخت",
  "text": "به گزارش خبرنگار مهر، این هفته فضای خبری بخش آب و انرژی ترکیبی از هشدارهای جدی، امیدهای تازه و بحثهای سیاستی بود. از یکسو آمار رسمی تأکید کرد تهران وارد خشکترین دوره شش دهه اخیر شده و بارش پاییز تقریباً صفر بوده است. از سوی دیگر، توسعه تجدیدپذیرها، آغاز آبرسانی از سد کهیر، پیگیری بازار رقابتی آب و بهروزرسانی سیاستهای سوخت، امیدهایی برای اصلاح ناترازیها و حرکت به سمت حکمرانی کارآمدتر ایجاد کرد. در ادامه، مهمترین رویدادهای هفته مرور میشود.\nضعف زیرساختهای پایش؛ چالش اصلی بارورسازی ابرها\nمحمدمهدی جوادیانزاده، رئیس سازمان توسعه و بهرهبرداری فناوریهای نوین آبهای جوی، اعلام کرد بهدلیل ضعف رادارها و سنجندههای فرسوده، عملیات بارورسازی امسال بهطور محدود اجرا شده است. او گفت کاهش دقت تجهیزات، ضرورت نوسازی و ساخت داخل سامانههای پایش را به یک اولویت فوری تبدیل کرده است.\nخشکترین پاییز تهران در ۶ دهه گذشته\nمحسن اردکانی، مدیرعامل آب و فاضلاب تهران، با اشاره به متوسط بارش سالانه ۲۸۰ میلیمتری استان گفت تهران در ششمین سال پیاپی خشکسالی قرار دارد؛ رخدادی بیسابقه طی ۶۰ سال اخیر. او تأکید کرد بارش پاییز امسال تقریباً صفر بوده و این مسأله تأمین آب شرب را در فصلهای آینده حساستر میکند.\nمابهالتفاوت قیمت بنزین برای تاکسیهای اینترنتی\nعباس باصفا، مدیر سامانه هوشمند سوخت، اعلام کرد بر اساس طرح جدید سوخت، مابهالتفاوت قیمت بنزین بهصورت ماهانه و بر پایه پیمایش به تاکسیهای اینترنتی پرداخت خواهد شد؛ اقدامی برای جلوگیری از افزایش هزینه حملونقل و حفظ کارایی ناوگان.\nاختلاف ۴۳ درصدی سهم تجدیدپذیرها بین ایران و جهان\nرضا فتاحی، مدیرکل جذب مشارکتهای مردمی ساتبا، نسبت ۴۶ درصدی تجدیدپذیرها در سبد برق جهان را با سهم ۳ درصدی ایران مقایسه کرد و گفت با وجود رشد اخیر، فاصله کشور با میانگین جهانی همچنان بسیار چشمگیر است.\nناترازی انرژی؛ ریشه بحرانها\nاسماعیل سقاب اصفهانی، رئیس سازمان بهینهسازی انرژی، ناترازی انرژی را علت اصلی نابسامانیهای کشور عنوان کرد و گفت دولت باید از نقش اجرایی فاصله گرفته و بر سیاستگذاری تمرکز کند تا زمینه مشارکت بخش خصوصی در پروژههای انرژی فراهم شود.\nتثبیت قیمت برق؛ عامل تشدید ناترازی\nمصطفی رجبیمشهدی، مدیرعامل توانیر، در کنفرانس بهرهوری انرژی تأکید کرد سالها تثبیت قیمت برق و اجرای ناقص قوانین، موجب افزایش شدید ناترازی در تولید و مصرف شده است. او اجرای کامل قانون هدفمندی را راهکار بهبود مصرف دانست.\nبازار رقابتی آب و خرید آب از طریق بورس\nوزیر نیرو، عباس علیآبادی، با اشاره به لزوم اصلاح اقتصاد آب گفت خرید و فروش آب از طریق بورس در دستور کار قرار گرفته و با ایجاد بازار رقابتی، جذابیت سرمایهگذاری در این بخش افزایش خواهد یافت.\nتوضیح وزیر نفت درباره صدور کارت سوخت\nوزیر نفت، محسن پاکنژاد، با رد نگرانیها درباره صدور کارت سوخت گفت صدور کارتهای جدید و المثنی طبق روال گذشته ادامه دارد و هیچ کمبود یا مضیقهای برای مردم ایجاد نخواهد شد.\nتوانیر؛ عبور از اوج بار با مشارکت مردم\nمحسن ذبیحی، معاون هماهنگی توزیع توانیر، گفت عبور از اوج بار تابستان آینده با اصلاح دادهها و مشارکت داوطلبانه مشترکان در مدیریت مصرف امکانپذیر است.",
  "highlightText": "",
  "highlightTitle": "",
  "highlightThreadTitle": "",
  "language": "persian",
  "sentiment": "negative",
  "categories": [
    "Environment"
  ],
  "topics": [
    "Environment->water",
    "Environment->energy resources",
    "Environment->sustainability"
  ],
  "ai_allow": true,
  "has_canonical": false,
  "breaking": false,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [],
    "locations": [],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [
      "fake_news"
    ],
    "top_news": [],
    "bias": "right",
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-12-11T11:18:55.400+02:00",
  "updated": "2025-12-11T11:26:25.000+02:00"
}