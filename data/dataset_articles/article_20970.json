{
  "thread": {
    "uuid": "429b11c540b0a7152dc2a7e74b6cdf69c8b4c85b",
    "url": "https://www.bzi.ro/organizatiile-de-mediu-si-apicultorii-trag-alarma-proiectul-care-ar-permite-stropirea-cu-pesticide-din-drone-risca-sa-puna-in-pericol-oamenii-albinele-si-mediul-5423569",
    "site_full": "www.bzi.ro",
    "site": "bzi.ro",
    "site_section": "http://culinar.bzi.ro/rss",
    "site_categories": [
      "media",
      "top_news_ro",
      "top_news"
    ],
    "section_title": "BZI.ro",
    "site_title": "BZI.ro - Cotidian local de investigații și anchete politice",
    "title": "Organizațiile de mediu și apicultorii trag alarma: „Proiectul care ar permite stropirea cu pesticide din drone riscă să pună în pericol oamenii, albinele și mediul\"",
    "title_full": "Organizațiile de mediu și apicultorii trag alarma: „Proiectul care ar permite stropirea cu pesticide din drone riscă să pună în pericol oamenii, albinele și mediul\"",
    "published": "2025-12-11T10:53:00.000+02:00",
    "replies_count": 0,
    "participants_count": 1,
    "site_type": "news",
    "country": "RO",
    "main_image": "https://media.bzi.ro/unsafe/1200x630/smart/filters:contrast(5):format(80)/https://bzi.ro/wp-content/uploads/2025/12/albine.jpg",
    "performance_score": 0,
    "domain_rank": 61081,
    "domain_rank_updated": "2025-12-07T23:00:00.000+02:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "429b11c540b0a7152dc2a7e74b6cdf69c8b4c85b",
  "url": "https://www.bzi.ro/organizatiile-de-mediu-si-apicultorii-trag-alarma-proiectul-care-ar-permite-stropirea-cu-pesticide-din-drone-risca-sa-puna-in-pericol-oamenii-albinele-si-mediul-5423569",
  "ord_in_thread": 0,
  "author": "Bujor Elena Nicoleta",
  "published": "2025-12-11T10:53:00.000+02:00",
  "title": "Organizațiile de mediu și apicultorii trag alarma: „Proiectul care ar permite stropirea cu pesticide din drone riscă să pună în pericol oamenii, albinele și mediul\"",
  "text": "„Asociații ale apicultorilor și fermierilor, alături de organizații ale societății civile, avertizează asupra ritmului alarmant cu care avansează în Parlament o inițiativă legislativă ce ar permite pulverizarea aeriană a pesticidelor cu drone – o practică interzisă în Uniunea Europeană din 2009.\nPropunerea a fost adoptată de Senat (L494/2025) în procedură de urgență la finalul lui noiembrie 2025 și a fost transmisă imediat Camerei Deputaților (PL-x 508/2025), care a stabilit un termen\nextrem de scurt (doar 3 săptămâni) pentru raportul Comisiei pentru agricultură. Această grabă ridică semne de întrebare cu privire la transparența și fundamentarea procesului decizional. Practica\nadoptării grăbite a unor legi cu impact major, în preajma sărbătorilor, este profund îngrijorătoare și nejustificată, în condițiile în care tratamentele chimice nu se aplică în sezonul rece.Pulverizarea aeriană a pesticidelor este strict interzisă prin Directiva 2009/128/CE privind utilizarea durabilă a pesticidelor (art. 9), transpusă în legislația națională prin OUG nr. 34/2012. Motivarea acestei interdicții este una științifică solidă: riscul major de derivă a substanțelor chimice active, care, purtate necontrolat de curenții de aer, contaminează apele de suprafață, zonele rezidențiale, culturile ecologice și habitatele naturale, punând în pericol atât polenizatorii și întreaga biodiversitate cât și populația.\nAutorizarea dronelor nu elimină aceste riscuri. Din contră, maschează pericolele reale ale folosirii iraționale a tehnologiei, afectând în primul rând apicultorii, fermierii mici și mijlocii, vulnerabili\ncontaminării neintenționate cu substanțe chimice. Așadar întrebăm: de ce această obsesie a pesticidelor în politica românească? Românii NU vor pesticide! Un sondaj de opinie național realizat de CURS în aprilie 2025 arată că 89% dintre cetățenii români se opun utilizării pesticidelor inclusiv a celor interzise în UE și doresc reducerea dependenței de substanțe chimice în\nagricultură.Semnatarii prezentei scrisori invocă:\n1. Interzicerea pulverizării aeriene a pesticidelor în Uniunea Europeană reglementată prin Directiva 2009/128/CE (art. 9) și Ordonanța de Urgență nr. 34/2012 (art. 9).\n2. Dreptul la ocrotirea sănătății garantat de art. 34 din Constituția României.\n3. Dreptul la mediu sănătos garantat de art. 35 din Constituția României.\n4. Protecția mediului garantată de articolele 191, 192 și 193 din Tratatul privind Funcționarea Uniunii Europene.\n5. Principiul precauției garantat de Convenția de la Aarhus și transpunerea aferentă în legislația națională.\nCerem public Camerei Deputaților să respingă această inițiativă legislativă și să respecte angajamentele europene și naționale privind protecția mediului și sănătatea publică și dezvoltarea\nunei agriculturi durabile.De asemenea, cerem organizarea unei dezbateri ample asupra utilizării sustenabile a pesticidelor în România și evaluarea riscurilor și/sau oportunității folosirii noilor tehnologii în agricultură, pentru a asigura decizii în interesul public.\nNu în ultimul rând, semnatarii acestei scrisori solicită respectuos participarea la ședințele comisiilor parlamentare sesizate în procesul legislativ. Considerăm esențială participarea noastră la\nședințele Comisiei pentru agricultură, silvicultură, industrie alimentară și servicii specifice și Comisiei pentru mediu și echilibru ecologic, în care acest proiect de lege va fi inclus pe ordinea de zi. Solicităm asigurarea accesului fizic pentru reprezentanții organizațiilor semnatare, cu posibilitatea accesului online pentru organizațiile din teritoriu din lista de semnatari, astfel încât contribuțiile noastre să poată fi formulate în mod direct, transparent și în timp util.Semnatari:\n* Constantin Dobrescu – vicepreședinte Federația Asociațiilor Apicole din România – ROMAPIS (www.romapis.org)\n* Ramona Duminicioiu – președintă Asociația Eco Ruralis – în sprijinul fermierilor ecologici și tradiționali (www.ecoruralis.ro)\n* Orieta Hulea – Directoare Generală World Wide Fund for Nature – WWF România (www.wwf.ro)\n* Joachim Cotaru – președinte Hosman Durabil (www.moara-veche.ro)\n* Mihaela Vețan – președintă Centrul de Inițiative Etice și Solidare – CRIES (www.cries.ro)\n* Elvys Sandu – președinte Asociația Mai Bine (www.maibine.eu)\n* Marius Cobârzan – președinte Asociația pentru Susținerea Agriculturii Țărănești – ASAT România (www.asatromania.ro)\n* Cristina Chinole – președintă Asociația Femeilor și Familiilor din Mediul Rural – AFFMR\n* Marius Tudosiei – președinte Asociația Lanțului Alimentar Scurt – ALAS\n* Oana Mondoc – coordonatoare WeWilder (www.wewilder.com)\n* Bogdan Gioară – președinte Rețeaua Europeană pentru Promovarea unei Economii Responsabile secolul XXI – REPER21 (www.reper21.org)\n* Viktoria Luft – președintă Federația Peisaj Deschis (http://www.peisajdeschis.ro)\n* Albert Imre – președinte Asociația Bioagricultorilor din România BIOTERRA (www.bioterra.org.ro)\n* Federația Coaliția Natura 2000 (compusă din 19 organizații de mediu) (www.natura2000.ro)\n* Lavinia Andrei – președintă Terra Milenium III (www.terramileniultrei.ro)\n* Irina Breniuc – președintă Asociația pentru Consum Sustenabil (www.consumsustenabil.ro)\n* Gabriela Iordan – coordonatoare Consorțiul Academia de Compost, compus din Asociația Climato Sfera, Asociația Culturalis, Grupul de inițiativă civică Livada Comunitară Mărțișor și Asociația pentru Consum Sustenabil (www.academiadecompost.ro)\n* Szabó László – președinte Societatea Carpatină Ardeleană – Satu Mare (www.eke.ro)* Valentin Sălăgeanu – senior strategist Greenpeace România (www.greenpeace.org/romania)\n* Marta Viscuț – președintă Asociația Bucuria Pământului\n* Mircea Crisbășanu – președinte Asociația Centrul Cultural și Comunitar Nucu (www.conaculnucu.com/asociatia)”, au transmis semnatarii scrisorii deschise.\nBZI - Editia Digitală - pdf\n11 decembrie 2025",
  "highlightText": "",
  "highlightTitle": "",
  "highlightThreadTitle": "",
  "language": "romanian",
  "sentiment": "negative",
  "categories": [
    "Environment"
  ],
  "topics": [
    "Environment->environmental pollution",
    "Environment->ecosystem",
    "Environment->animal"
  ],
  "ai_allow": true,
  "has_canonical": false,
  "breaking": true,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [],
    "locations": [],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [
      "top_news_ro",
      "top_news"
    ],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-12-11T11:25:05.245+02:00",
  "updated": "2025-12-11T11:29:57.000+02:00"
}