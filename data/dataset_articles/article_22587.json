{
  "thread": {
    "uuid": "3025de25054afb98124e0bdb2e761426f36bba8e",
    "url": "https://www.dday.it/redazione/49852/questa-e-la-piu-grande-centrale-solare-deuropa-una-capcita-di-650-mw-che-in-parte-finira-a-microsoft",
    "site_full": "www.dday.it",
    "site": "dday.it",
    "site_section": "https://www.dday.it",
    "site_categories": [
      "television",
      "entertainment"
    ],
    "section_title": "DDay.it",
    "title": "Questa è la più grande centrale solare in Europa. 650 MW che in parte finiranno a Microsoft | DDay.it",
    "title_full": "Questa è la più grande centrale solare in Europa. 650 MW che in parte finiranno a Microsoft | DDay.it",
    "published": "2024-07-05T12:13:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://cdn.dday.it/system/uploads/news/main_image/49852/social_ae2202_cove_rsolare_copia.jpg",
    "performance_score": 0,
    "domain_rank": 17901,
    "domain_rank_updated": "2024-07-02T13:08:10.000+03:00",
    "reach": null,
    "social": {
      "facebook": {
        "likes": 0,
        "comments": 0,
        "shares": 0
      },
      "gplus": {
        "shares": 0
      },
      "pinterest": {
        "shares": 0
      },
      "linkedin": {
        "shares": 0
      },
      "stumbledupon": {
        "shares": 0
      },
      "vk": {
        "shares": 0
      }
    }
  },
  "uuid": "3025de25054afb98124e0bdb2e761426f36bba8e",
  "url": "https://www.dday.it/redazione/49852/questa-e-la-piu-grande-centrale-solare-deuropa-una-capcita-di-650-mw-che-in-parte-finira-a-microsoft",
  "ord_in_thread": 0,
  "parent_url": null,
  "author": "Sergio Donato",
  "published": "2024-07-05T12:13:00.000+03:00",
  "title": "Questa è la più grande centrale solare in Europa. 650 MW che in parte finiranno a Microsoft | DDay.it",
  "text": "L’impianto solare si trova a Witzniz, vicino Lipsia, in Germania. È stato realizzato dalla società tedesca specializzata Move On Energy per conto di Shell, e si estende sulla superficie di un ex miniera di carbone grande 500 ettari (5 km 2 ) e su 150 ettari di terreno adiacente .\nIl Witznitz Energy Park, questo il suo nome, si trova per l’esattezza nei pressi del lago Heiner, ed è diviso in 10 sezioni che contano un totale di 1,1 milioni di moduli solari del produttore cinese Jinko Solar. La capacità solare totale è di 650 MW .\nL'impianto gestisce anche una propria sottostazione elettrica per immettere l'energia solare nella rete ad alta tensione, e ha 3.500 inverter dotati di un software aggiuntivo per la gestione della potenza reattiva e quindi per stabilizzare i livelli di tensione.\nLa centrale solare è la risultanza di un contratto quindicennale di acquisto di energia da parte di Shell Energy Europe firmato a settembre dello scorso anno , con il quale si è garantita 600 MW prodotti dall’impianto, di cui 323 MW saranno venduti a Microsoft per aiutare la Big Tech americana a rispettare l’impegno di usare il 100% di energia rinnovabile entro il 2025.\nIl Witznitz Energy Park è stato acceso già alla fine di marzo , ma con una potenza limitata a 605 MW. Nel corso dell’estate sono previsti gli altri 45 MW che lo porteranno alla capacità massima.\nLa centrale fornirà inoltre 0,6 TWh di energia all’anno, bastante a soddisfare tutta la domanda energetica dei 620.000 abitanti della città di Lipsia . La società realizzatrice del parco solare ha anche costruito nei suoi dintorni 13 chilometri di piste ciclabili ed escursionistiche, con siepi e aree verdi su 13 ettari.\nLa classifica delle più grandi sul territorio europeo\nIl Witznitz Energy Park va a scalzare per dimensioni e capacità la centrale Francisco Pizarro di Iberdrola, completata nel sud-ovest della Spagna nel 2022, e che finora ha portato sul petto la medaglia di più grande in Europa con 590 W.\nIn realtà c’è anche la centrale turca da 1,35 GW, ma in realtà il suo impianto è situato Karapınar, nella regione anatolica della Turchia, in Asia Minore, mentre la parte europea della nazione si estende nella zona nord-ovest corrispondente alla Tracia orientale.\nIn futuro arriveranno anche gli 850 MW solari di Avintia Energía, in Spagna, ma saranno ottenuti da un cluster di 17 centrali.\nPiuttosto, la società Iberdrola ha voglia di riprendersi il primato, questa volta con un impianto in Portogallo da 1,2 GW che dovrebbe andare online nel 2025 .",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Economy, Business and Finance",
    "Environment"
  ],
  "webz_reporter": false,
  "external_links": [
    "https://www.moveon-energy.de/2024/06/25/energiepark-witznitz-605-mw-gruene-energie-erfolgreich-am-netz/",
    "https://www.shell.com/shellenergy/marketingandtrading/shell-energy-europe/news-and-insights/shell-signs-fifteen-year-agreement-with-largest-solar-project-in-germany.html",
    "https://www.moveon-energy.de/2024/06/25/energiepark-witznitz-605-mw-gruene-energie-erfolgreich-am-netz",
    "https://shell.com/shellenergy/marketingandtrading/shell-energy-europe/news-and-insights/shell-signs-fifteen-year-agreement-with-largest-solar-project-in-germany.html",
    "https://moveon-energy.de/2024/06/25/energiepark-witznitz-605-mw-gruene-energie-erfolgreich-am-netz/"
  ],
  "external_images": [],
  "entities": {
    "persons": [],
    "organizations": [],
    "locations": []
  },
  "rating": null,
  "crawled": "2024-07-05T13:08:26.188+03:00",
  "updated": "2024-07-05T13:08:26.188+03:00"
}