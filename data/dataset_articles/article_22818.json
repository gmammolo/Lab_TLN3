{
  "thread": {
    "uuid": "a664fd8fa11740e4d3c9f69a3e98519808598c26",
    "url": "https://www.ccma.cat/324/la-vall-daran-declarada-reserva-de-la-biosfera-per-la-unesco/noticia/3301996",
    "site_full": "www.ccma.cat",
    "site": "ccma.cat",
    "site_section": "https://api.ccma.cat/noticies?_format=rss&origen=frontal&frontal=n324-portada-noticia&version=2.0",
    "site_categories": [
      "law_government_and_politics",
      "legal_issues",
      "top_news"
    ],
    "section_title": "324.cat",
    "title": "La Vall d'Aran, declarada reserva de la biosfera per la Unesco",
    "title_full": "La Vall d'Aran, declarada reserva de la biosfera per la Unesco",
    "published": "2024-07-05T14:09:00.000+03:00",
    "replies_count": 0,
    "participants_count": 1,
    "site_type": "news",
    "country": "ES",
    "main_image": "",
    "performance_score": 0,
    "domain_rank": 7092,
    "domain_rank_updated": "2024-07-02T13:08:10.000+03:00",
    "reach": null,
    "social": {
      "facebook": {
        "likes": 0,
        "comments": 0,
        "shares": 0
      },
      "gplus": {
        "shares": 0
      },
      "pinterest": {
        "shares": 0
      },
      "linkedin": {
        "shares": 0
      },
      "stumbledupon": {
        "shares": 0
      },
      "vk": {
        "shares": 0
      }
    }
  },
  "uuid": "a664fd8fa11740e4d3c9f69a3e98519808598c26",
  "url": "https://www.ccma.cat/324/la-vall-daran-declarada-reserva-de-la-biosfera-per-la-unesco/noticia/3301996",
  "ord_in_thread": 0,
  "parent_url": null,
  "author": "324cat",
  "published": "2024-07-05T14:09:00.000+03:00",
  "title": "La Vall d'Aran, declarada reserva de la biosfera per la Unesco",
  "text": "La Vall d'Aran, declarada reserva de la biosfera per la Unesco\nLes Nacions Unides han reconegut el patrimoni paisatgístic i cultural de l'Aran, que va presentar la candidatura el 2021\nLa Unesco ha reconegut la Vall d'Aran com a reserva de la biosfera aquest divendres. En una gala celebrada a Agadir (Marroc), l'organisme reconeix el gran patrimoni del paisatge de la zona, però també la cultura i la llengua pròpia, l'aranès.\nEl Conselh Generau de l'Aran va presentar la candidatura l'any 2021. Entre els objectius per presentar-s'hi, adaptar la vall a les conseqüències del canvi climàtic. Això passa per un futur no tan dependent del turisme massiu i, en canvi, que destaqui com un territori sostenible, pioner en tecnologia i interconnectivitat, en les societats de muntanya.\nLa distinció de reserva de la biosfera reconeix un territori que té com a objectiu harmonitzar la conservació de la diversitat biològica i cultural i el desenvolupament econòmic i social a través de la relació de les persones amb la natura. Són, en paraules de la Unesco, \"espais que aporten solucions locals a problemes mundials\".\nAra creuen que aquesta distinció serà, a més, un impuls econòmic i turístic per a la Vall d'Aran, per a la seva projecció internacional. Seria, per tant, la tercera reserva de la biosfera que dona la Unesco a Catalunya, després de l'Ebre i el Montseny.\nUna xarxa de 726 àrees\nLa xarxa mundial de reserves de la biosfera està formada per 726 àrees, repartides en 123 països. Les reserves se seleccionen pel seu interès científic i tenen com a objectiu conservar i protegir la biodiversitat, contribuir al desenvolupament econòmic i humà d'aquestes zones i promoure la investigació i l'intercanvi d'informació entre diferents reserves.\nSi bé tenen un reconeixement internacional, no estan protegides per cap tractat internacional, sinó que es mantenen sota la sobirania dels països respectius.\n- ARXIVAT A:\n[Medi ambient](/324/medi-ambient/tema/mediambient/)",
  "highlightText": "",
  "highlightTitle": "",
  "highlightThreadTitle": "",
  "language": "catalan",
  "sentiment": "positive",
  "categories": [
    "Arts, Culture and Entertainment",
    "Environment"
  ],
  "webz_reporter": false,
  "external_links": [],
  "external_images": [],
  "entities": {
    "persons": [],
    "organizations": [],
    "locations": []
  },
  "rating": null,
  "crawled": "2024-07-05T15:44:07.425+03:00",
  "updated": "2024-07-05T15:44:07.425+03:00"
}