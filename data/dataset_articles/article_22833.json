{
  "thread": {
    "uuid": "117e662fe403af3186d1dea2c162853820049bf9",
    "url": "https://style.corriere.it/moda/news/la-moda-bizzarra-che-piace-a-pochi-e-sempre-moda",
    "site_full": "style.corriere.it",
    "site": "corriere.it",
    "site_section": "https://style.corriere.it/feed",
    "site_categories": [
      "fashion",
      "style_and_fashion",
      "top_news"
    ],
    "section_title": "Style Feed",
    "title": "La moda bizzarra che piace a pochi è sempre moda",
    "title_full": "La moda bizzarra che piace a pochi è sempre moda",
    "published": "2024-07-05T14:00:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://images2-wpc.corriereobjects.it/nzFT6JFVtzesaxmHZ-loBDmGLU8=/fit-in/1280x630/style.corriere.it/assets/uploads/2024/07/GettyImages-2159397944-1280x630.jpg",
    "performance_score": 0,
    "domain_rank": 1244,
    "domain_rank_updated": "2024-07-02T13:08:10.000+03:00",
    "reach": null,
    "social": {
      "facebook": {
        "likes": 0,
        "comments": 0,
        "shares": 0
      },
      "gplus": {
        "shares": 0
      },
      "pinterest": {
        "shares": 0
      },
      "linkedin": {
        "shares": 0
      },
      "stumbledupon": {
        "shares": 0
      },
      "vk": {
        "shares": 0
      }
    }
  },
  "uuid": "117e662fe403af3186d1dea2c162853820049bf9",
  "url": "https://style.corriere.it/moda/news/la-moda-bizzarra-che-piace-a-pochi-e-sempre-moda",
  "ord_in_thread": 0,
  "parent_url": null,
  "author": "Giulio Solfrizzi",
  "published": "2024-07-05T14:00:00.000+03:00",
  "title": "La moda bizzarra che piace a pochi è sempre moda",
  "text": "La moda bizzarra che piace a pochi è sempre moda Haute Couture, Pitti Peacocks e streetstyle hanno fatto storcere il naso a chi non è abituato agli eccessi. Ma, in tutte le sue manifestazioni, e con le dovute distinzioni, è pur sempre moda, anche se ci siamo riabituati ad altro Di Giulio Solfrizzi 5 luglio 2024\nSfilata Haute Couture Autunno/Inverno 2025 di Viktor&Rolf (foto Getty).\nÈ tempo di minimalismo e quiet luxury. Così si dice ed è la verità, se non fosse che il discorso tende a polarizzarsi facendo credere all’assenza di un’alternativa. Questo nella moda non è possibile, perché le si può recriminare - ad esempio - l’incapacità di ampliare le taglie degli indumenti, tra le tante altre cose, ma non di peccare di mancanza di rappresentanza.\nDi estetiche, tendenze e stili ne ha in abbondanza per includere tutti. Infatti, pensare che possa essere nel 2024 una cosa sola, rigorosamente minimal e forzatamente lussuosa per la sua semplicità, non è corretto. E ci voleva, forse, il fashion month a ricordarlo in un momento critico da un punto di vista economico ed umanitario.\nStreetstyle Paris Fashion Week.\nGli eccessi della moda\nUna delle cause di questa visione unidirezionale, soprattutto da parte del pubblico, è l’attuale clima teso. Si pensa che non ci sia spazio per la gioia e per gli eccessi , ma la storia insegna che anche in tempi difficili la moda non ne ha risentito e, anzi, è stata caricata ulteriormente di fronzoli. Quasi a voler prendere le distanze dalla realtà.\nIl sentimento suscitato negli spettatori dagli appuntamenti del sistema, tra Pitti Uomo, Milano Men’s Fashion Week e Haute Couture, è lo stesso: c’è chi ha ritenuto fossero inopportuni i fasti della moda e chi, invece, li ha apprezzati. In questo non esiste giusto o sbagliato, perché gli abiti realizzano anche i sogni ed è lecito lasciarsi andare alle loro dinamiche.\nQuando la moda è bizzarra\nQuindi, sì, la moda “bizzarra” è sempre moda ed esiste ancora, ma no, gli eventi visti nel corso di giugno 2024 non sono uguali, seppur organizzati nello stesso mese e ricollegabili a quel grande contenitore che è l’indeterminato fashion system.\nHaute Couture\nL’Haute Couture, ad esempio, è una forma nobile di bizzarria. Che poi spesso “bizzarra” non è, ma può sembrarlo perché si rivolge ad un pubblico assai ristretto e ad occasioni rare, che richiedono abiti altrettanto unici.\nSfilata Haute Couture Autunno/Inverno 2025 di Viktor&Rolf.\nAltre volte, però, “bizzarra” lo è davvero. Per esempio, Viktor&Rolf si sono affidati alle forme geometriche nei loro abiti d’alta moda non euclidei; Robert Wun ha puntato su applicazioni e dettagli illusori e Daniel Roseberry per Schiaparelli sui fasti degli abiti da sera surrealisti, ispirati dalle creazioni della fondatrice Elsa.\nSono comunque prodotti di un preciso e raffinato processo creativo , che trova un senso in una piccola ma pur sempre esistente fetta della società. Che possono sembrare anacronistici senza esserlo fino in fondo, e che rappresentano una moda in cui si è ancora liberi di creare.\nPitti Peacocks e street style\nTutta un’altra cosa sono i Pitti Peacocks (gli uomini vestiti in giacca, cravatta e gilet durante la fiera d’abbigliamento maschile) e i personaggi delle foto streetstyle fuori dalle sfilate di Milano e Parigi: due facce della stessa medaglia , quella dei look appariscenti a favore di telecamere.\nPitti Peacocks al Pitti Uomo 104.\nI primi rappresentano un’eleganza realmente anacronistica e molto carica , appariscente (ci sarà un motivo per cui si sono guadagnati l'appellativo di \"peacocks\", cioè pavoni), gli altri le tendenze del momento spesso portate all'estremo.\nRimane che di preciso e raffinato, come negli abiti di Haute Couture, ci sia poco. E che, quindi, non siano un fenomeno accomunabile alle sfilate di alta moda parigine.\nNon solo quiet luxury\nAl contempo, rimane il fatto che apparizioni e abiti bizzarri siano parte della moda, anche se ci siamo riabituati ad altro (o mai abituati agli eccessi \"non borghesi\"). Esistono da sempre e oggi vengono estremizzati sia nel tentativo di creare qualcosa di inedito sia di attirare l’attenzione, indipendentemente da celeb, brand e persone per strada.\nSfilata Haute Couture Primavera/Estate 2022 di Schiaparelli.\nNovità, curiosità e approfondimenti.\nPer essere sempre aggiornato\nattraverso il punto di vista di chi\nla moda la vive dall’interno. TUTTA LA MODA DELLA SETTIMANA\nNovità, curiosità e approfondimenti.\nPer essere sempre aggiornato\nattraverso il punto di vista di chi\nla moda la vive dall’interno. ISCRIVITI ALLA NEWSLETTER Importante, però, ricordare che la definizione di certi aggettivi dipende sempre dal punto di vista personale e ciò che può essere bizzarro per uno, è comune per l’altro. Senza lasciar ostacolare la libertà d’espressione, e di spettacolarizzazione, dai pregiudizi tipicamente e implicitamente borghesi.\nLa certezza adesso è che la proposta del fashion non sia mai stata solo quiet , ma soprattutto loud . E forse è il modo migliore per non pensare, e far pensare, a tutto il resto.\nStyle © Riproduzione riservata\ncouture fashion month Haute Couture pitti peacocks streetstyle POTREBBE INTERESSARTI nuove abitudini 11 aprile 2023 L'occasionwear è morto? di Giulio Solfrizzi tendenze 20 marzo 2024 Non sappiamo più apprezzare la semplicità dei vestiti? di Giulio Solfrizzi",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Economy, Business and Finance",
    "Environment"
  ],
  "webz_reporter": false,
  "external_links": [],
  "external_images": [],
  "entities": {
    "persons": [],
    "organizations": [],
    "locations": []
  },
  "rating": null,
  "crawled": "2024-07-05T15:53:08.920+03:00",
  "updated": "2024-07-16T10:43:15.894+03:00"
}