{
  "thread": {
    "uuid": "ab5f48a5468ca86d024306856420e3822556a80e",
    "url": "https://www.ilmessaggero.it/sport/calcio/milan_morata_ufficiale_indossera_la_maglia_numero_7-8250762.html",
    "site_full": "www.ilmessaggero.it",
    "site": "ilmessaggero.it",
    "site_section": "http://www.ilmessaggero.it/rss/sport.xml",
    "site_categories": [
      "travel",
      "italy",
      "top_news"
    ],
    "section_title": "ilmessaggero.it - sport",
    "title": "Milan, Morata è ufficiale. Indosserà la maglia numero 7",
    "title_full": "Milan, Morata è ufficiale. Indosserà la maglia numero 7",
    "published": "2024-07-19T03:00:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://statics.cedscdn.it/photos/MED_HIGH/07/62/8250762_19131924_morata.jpg",
    "performance_score": 0,
    "domain_rank": 6320,
    "domain_rank_updated": "2024-07-16T13:07:25.000+03:00",
    "reach": null,
    "social": {
      "facebook": {
        "likes": 0,
        "comments": 0,
        "shares": 0
      },
      "gplus": {
        "shares": 0
      },
      "pinterest": {
        "shares": 0
      },
      "linkedin": {
        "shares": 0
      },
      "stumbledupon": {
        "shares": 0
      },
      "vk": {
        "shares": 0
      }
    }
  },
  "uuid": "ab5f48a5468ca86d024306856420e3822556a80e",
  "url": "https://www.ilmessaggero.it/sport/calcio/milan_morata_ufficiale_indossera_la_maglia_numero_7-8250762.html",
  "ord_in_thread": 0,
  "parent_url": null,
  "author": "Salvatore Riggio",
  "published": "2024-07-19T03:00:00.000+03:00",
  "title": "Milan, Morata è ufficiale. Indosserà la maglia numero 7",
  "text": "Adesso è ufficiale: Alvaro [Morata](/t/morata) è un giocatore del [Milan](/t/milan). L’attaccante arriva dall’Atletico Madrid (è stata pagata la clausola rescissoria di 13 milioni di euro) e ha firmato un contratto di quattro anni con opzione per la quinta stagione a cinque milioni di euro all’anno. In questo momento è in vacanza dopo la finale di Euro 2024 vinta, da capitano, con la Spagna (2-1 a Berlino contro l’Inghilterra). Si aggregherà alla squadra di Paulo Fonseca ad agosto, pronto per il debutto il 13 di quel mese nel trofeo Silvio Berlusconi contro il Monza. «AC Milan è lieto di comunicare di aver acquisito a titolo definitivo le prestazioni sportive del calciatore Alvaro Borja Morata Martin dall’Atltico de Madrid. Capitano della Nazionale spagnola, con cui si è appena laureato Campione d’Europa, Morata ha firmato un contratto con il club rossonero fino al 30 giugno 2028 con opzione per un altro anno», si legge sul comunicato. Indosserà la maglia numero 7 ceduta «con grande generosità» da Adli (che avrà la 94). Ora il club di via Aldo Rossi punta tutto su Füllkrug del Borussia Dortmund. Costa 15 milioni e a lui il Milan vuole dare la casacca numero 9 lasciata libera da Giroud. © RIPRODUZIONE RISERVATA",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Weather",
    "Human Interest",
    "Environment"
  ],
  "ai_allow": true,
  "webz_reporter": false,
  "external_links": [],
  "external_images": [],
  "entities": {
    "persons": [],
    "organizations": [],
    "locations": []
  },
  "rating": null,
  "crawled": "2024-07-19T14:25:07.573+03:00",
  "updated": "2024-07-19T15:06:51.586+03:00"
}