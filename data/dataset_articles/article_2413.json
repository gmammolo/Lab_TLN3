{
  "thread": {
    "uuid": "bf45cb48a6d04538bdff3e79d8ed0397aa6ed2f3",
    "url": "https://www.ilmattino.it/napoli/area_metropolitana/incendio_pascarola_il_comune_di_caivano_oggi_scuole_chiuse-8769280.html",
    "site_full": "www.ilmattino.it",
    "site": "ilmattino.it",
    "site_section": "http://www.ilmattino.it/rss/home.xml",
    "site_categories": [
      "power_and_motorcycles",
      "sports",
      "top_news_it",
      "top_news"
    ],
    "section_title": "Il Mattino - Home",
    "site_title": "Il Mattino",
    "title": "Incendio Pascarola, il Comune di Caivano: oggi scuole chiuse",
    "title_full": "Incendio Pascarola, il Comune di Caivano: oggi scuole chiuse",
    "published": "2025-04-10T00:06:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://statics.cedscdn.it/photos/MED_HIGH/2025/04/09/8769280_OBJ58986467_111540.jpg",
    "performance_score": 0,
    "domain_rank": 16070,
    "domain_rank_updated": "2025-04-08T00:00:00.000+03:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "bf45cb48a6d04538bdff3e79d8ed0397aa6ed2f3",
  "url": "https://www.ilmattino.it/napoli/area_metropolitana/incendio_pascarola_il_comune_di_caivano_oggi_scuole_chiuse-8769280.html",
  "ord_in_thread": 0,
  "author": "Marco Di Caterino",
  "published": "2025-04-10T00:06:00.000+03:00",
  "title": "Incendio Pascarola, il Comune di Caivano: oggi scuole chiuse",
  "text": "Un inferno di fiamme, fumo nero e denso altissimo, visibile a chilometri di distanza, accompagnato da un odore nauseabondo a spezzare il respiro. È cominciato pochi minuti dopo le 17, all’interno dell’azienda chimica Chimpex Industriale Spa, ubicata nel consorzio Asi di Caivano, sequestrata dalla Procura di Napoli Nord e affidata a un amministratore giudiziario lo scorso 20 gennaio perché smaltiva le acque di lavorazione direttamente nei Regi Lagni, bypassando il depuratore del consorzio.\nE dopo i danni dell’inquinamento delle acque, ieri l’incendio ha “ vomitato” per decine di chilometri circostanti il sito, chissà quanti e quali veleni, visto che in questa fabbrica i settanta operai, tutti al momento rintracciati, si produce a ritmo continuo solventi di ogni tipo, gel per il disinfettante per le mani, e anche l’Adblu, l’additivo per migliorare gli scarichi dei veicoli con i motori diesel. Un disastro ambientale di proporzioni gigantesche, con la nube tossica, visibile a chilometri di distanza, ha interessato a secondo della direzione del venti, un fallout di sostanze inquinanti oltre che su Caivano, anche la vicina Marcianise, Acerra, Casalnuovo, Afragola, Crispano, Cardito, Casoria e sfiorato i comuni dell’area frattese.\nCentocinquantamila abitanti a ai quali è stato chiesto di non uscire, di chiudere finestre e climatizzatori per evitare di respirare veleni. Il prefetto Filippo Dispensa, che con la viceprefetto Nicoletta Calcaterra e il dirigente Maurizio Alicandro, guida la commissione prefettizia dopo lo scioglimento del consiglio comunale di Caivano, ha disposto per oggi, giovedì 10 aprile, la chiusura di tutte le scuole di Caivano, e invitato la popolazione a non uscire e a non fare uso di prodotti agricoli raccolti della zona.\nAnche don Maurizio Patriciello, parroco del Parco Verde, in un post sulla sua pagina social ha comunicato che la messa vespertina non sarebbe stata celebrata, per salvaguardare la salute dei fedeli. Sul luogo di questo ennesimo disastro ambientale, sono intervenuti dapprima i militari della compagnia di Caivano, diretta dal capitano Antonio Cavallo e i gli agenti della municipale, diretta da Espedito Giglio, che hanno messo in sicurezza la zona, bloccato il traffico e liberate le strade per consentire il rapido intervento di ben tre autobotti dei vigili del fuoco e di alcune ambulanze.\nSul posto anche una squadra del nucleo NBCR (Nucleare, Biologico, Chimico, Radiologico), specializzata in interventi in caso di emergenze causate da sostanze pericolose, mentre l'Arpac ha predisposto l' invio di due laboratori mobili per monitorare il livello di diossine. In particolare, l’intervento dei vigili del fuoco, si è concentrato sulla zona di stoccaggio delle sostanze lavorate, dove sono ubicati sette silos, che stando alle informazioni raccolte sul posto, sono tutti pieni di sostanze ad alta pericolosità esplosiva.\nSolo nella tarda serata, i vigili del fuoco sono riusciti a circoscrivere le fiamme evitando così che il fuoco si propagasse al resto dell’azienda e in particolare nella zona dei silos. Sulle cause, la procura di Napoli Nord ha già aperto un fascicolo, in attesa dei primi risultati e delle verifiche da parte dei vigili del fuoco, che arriveranno solo tra qualche giorno, a incendio spento definitivamente.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "negative",
  "categories": [
    "Crime, Law and Justice",
    "Social Issue"
  ],
  "topics": [
    "Crime, Law and Justice->arson",
    "Social Issue->discrimination",
    "Social Issue->social problem",
    "Social Issue->communities"
  ],
  "ai_allow": true,
  "has_canonical": false,
  "breaking": true,
  "webz_reporter": false,
  "external_links": [],
  "entities": {
    "persons": [],
    "locations": [
      {
        "name": "Napoli Nord",
        "sentiment": "none"
      },
      {
        "name": "Regi Lagni",
        "sentiment": "none"
      },
      {
        "name": "Caivano",
        "sentiment": "none"
      }
    ],
    "organizations": [
      {
        "name": "Chimpex Industriale Spa",
        "sentiment": "none",
        "tickers": []
      },
      {
        "name": "Procura",
        "sentiment": "none",
        "tickers": []
      }
    ]
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-04-10T00:13:16.384+03:00",
  "updated": "2025-04-10T00:13:16.384+03:00"
}