{
  "thread": {
    "uuid": "b160ae0fa25b12908d4ab0714c0c08437e22d9dd",
    "url": "https://risparmio.tiscali.it/economia/articoli/energia-orsini-subito-sperimentazione-nucleare-in-italia-00001",
    "site_full": "risparmio.tiscali.it",
    "site": "tiscali.it",
    "site_section": "https://risparmio.tiscali.it/economia",
    "site_categories": [
      "top_news_it"
    ],
    "section_title": "economia - Tiscali Risparmio",
    "title": "Energia, Orsini: subito sperimentazione nucleare in Italia - Tiscali Risparmio",
    "title_full": "Energia, Orsini: subito sperimentazione nucleare in Italia - Tiscali Risparmio",
    "published": "2024-10-03T19:14:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://simg.tiscali.it/media/24/10/03/rs_216_234471.t.W600.H340.M4.jpg",
    "performance_score": 0,
    "domain_rank": 5561,
    "domain_rank_updated": "2024-10-01T00:00:00.000+03:00",
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "b160ae0fa25b12908d4ab0714c0c08437e22d9dd",
  "url": "https://risparmio.tiscali.it/economia/articoli/energia-orsini-subito-sperimentazione-nucleare-in-italia-00001",
  "ord_in_thread": 0,
  "parent_url": null,
  "author": "Teleborsa",
  "published": "2024-10-03T19:14:00.000+03:00",
  "title": "Energia, Orsini: subito sperimentazione nucleare in Italia - Tiscali Risparmio",
  "text": "Energia, Orsini: subito sperimentazione nucleare in Italia (Teleborsa) - Il presidente di Confindustria, Emanuele Orsini, ha sottolineato la necessità di \"mettere subito a terra, in Legge di bilancio, anche la sperimentazione del nucleare in Italia\". Nel suo intervento all'assemblea annuale di Confindustria Romagna nella Comunità di San Patrignano nel riminese, Orsini ha dichiarato che \"è logico che la via è il nucleare\". \"Abbiamo chiesto una responsabilità sociale da parte di tutti, dai media a tutte le parti che hanno necessità di energia – ha aggiunto –. Per nucleare non si intende più la centrale di vecchia generazione con i vecchi camini di una volta. È ovvio che i micro reattori di terza e quarta generazione\" sono la soluzione a cui stanno lavorando già diverse industrie. Orsini ha parlato anche di sicurezza sul lavoro. Per affrontare il problema urgente degli incidenti sui posti di lavoro \"stiamo dialogando con i sindacati: presto avremo un ulteriore incontro, perché io credo che solo col dialogo si ottengono cose\", ha dichiarato. Sulle questioni che riguardano la sicurezza nel mondo del lavoro \"industria e sindacato devono stare insieme e poi portare le proposte al governo\", ha aggiunto. \"Per gli incidenti sul posto di lavoro – ha spiegato Orsini – non possiamo non ragionare insieme col mondo dei sindacato. È sbagliato partire\" a ragionare su questo \"da una narrazione 'post', a incidente avvenuto; dobbiamo partire da una narrazione e dalla formazione per prevenire gli incidenti\". Ecco perché \"abbiamo bisogno di formare le micro e medie imprese, su quello dobbiamo investire e dobbiamo investire sui controlli, altro tema per noi è fondamentale\". .",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Environment"
  ],
  "ai_allow": true,
  "webz_reporter": false,
  "external_links": [],
  "external_images": [],
  "entities": {
    "persons": [],
    "organizations": [],
    "locations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "rating": null,
  "crawled": "2024-10-04T03:25:35.287+03:00",
  "updated": "2024-10-04T03:25:35.287+03:00"
}