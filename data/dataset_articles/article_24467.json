{
  "thread": {
    "uuid": "cc7ff449ae6f17799d0d1c23221c7e3d6f11d556",
    "url": "https://www.lanazione.it/cronaca/funghi-in-toscana-6fe4c361",
    "site_full": "www.lanazione.it",
    "site": "lanazione.it",
    "site_section": "https://www.lanazione.it/rss",
    "site_categories": [
      "media",
      "top_news_it"
    ],
    "section_title": "Tutte le notizie di  oggi - Nazione",
    "title": "Funghi in Toscana, un annata eccezionale. Dove cercarli, i consigli del micologo",
    "title_full": "Funghi in Toscana, un annata eccezionale. Dove cercarli, i consigli del micologo",
    "published": "2024-10-04T03:05:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://www.lanazione.it/image-service/view/acePublic/alias/contentid/ZjBlNzQyMTMtM2NiMS00/0/funghi-in-toscana-un-annata-eccezionale.jpeg?f=16:9&amp;w=1200&amp;h=630",
    "performance_score": 0,
    "domain_rank": 17062,
    "domain_rank_updated": "2024-10-01T00:00:00.000+03:00",
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "cc7ff449ae6f17799d0d1c23221c7e3d6f11d556",
  "url": "https://www.lanazione.it/cronaca/funghi-in-toscana-6fe4c361",
  "ord_in_thread": 0,
  "parent_url": null,
  "author": "La Nazione",
  "published": "2024-10-04T03:05:00.000+03:00",
  "title": "Funghi in Toscana, un annata eccezionale. Dove cercarli, i consigli del micologo",
  "text": "Funghi in Toscana, un annata eccezionale\nPer approfondire: Articolo: Porcino albino nei boschi della Garfagnana. L’incredibile scoperta dello chef: “Una vera rarità” Articolo: Un cercatore di Montemurlo trova un fungo rarissimo. Ma il luogo è segreto Articolo: Ottanta chili di porcini. Raccolta record di funghi in Valnestore Firenze, 3 ottobre 2024 – Arriva l’autunno, i boschi cominciano a tingersi di giallo e spuntano i funghi . Sui social spopolano foto di ceste colme di porcini e ovoli, di fumanti piattate di polenta con i galletti e tagliatelle ai pinaroli, e già c’è chi trova le trombe di morto da essiccare per fare il tartufo dei poveri; e questo settembre 2024 si sta rivelando un mese generoso come non se ne vedevano da anni. Fortuna o clima munifico? Ne parliamo con Andrea Cibecchini, micologo esperto dell’Unità funzionale Produzioni primarie vegetali e raccolta prodotti selvatici (ex Micologia) di Asl Toscana Centro.\nAndrea Cibecchini, micologo esperto dell’Unità funzionale Produzioni primarie vegetali e r Dottore, perché quest’anno c'è stata questa esplosione di funghi in Toscana? È stata solo la pioggia?\n\"Ci sono delle annate in cui abbiamo avuto una produzione memorabile, mi ricordo il 2010 è stato un anno indimenticabile. Certo molto dipende dalle condizioni climatiche: la pioggia arrivata abbondante e precoce dopo un agosto molto caldo, ha dato via alla replicazione dei macromiceti. Si sono create condizioni favorevoli\".\nDi oggi la notizia di un porcino albino in Garfagnana, è davvero una rarità?\n\"È la condizione dell’albinismo a essere abbastanza rara, ma in natura esiste, come per tutte le specie viventi; ma a livello biologico è un ‘ Boletus edulis ’ comune, che ha una depigmentazione. Dal punto di vista della commestibilità non cambia nulla, è sostanzialmente identico agli altri porcini: ovviamente la commestibilità va valutata per qualsiasi fungo in base allo stato di conservazione. Certo, potrebbe non essersi pigmentato perché è cresciuto coperto dalle foglie e questo è un fenomeno più frequente; non entro nel merito se sia questo il caso perché dovrei vederlo\".\nÈ vero che se si trova un fungo raro in un posto poi ce lo ritroviamo sempre?\n«I funghi rari li trovano li studiosi che vanno a classificare le specie, per i comuni cercatori che vanno alla ricerca di quelle 4-5 specie, per uno raro potrebbe essere un fungo che per altri è comune e viceversa. Anche per i micologi a volte è difficile definire un fungo come raro, perché siamo esperti di riconoscimento e non tassonomisti».\nQuali sono i più pregevoli da trovare in Toscana?\n\"I funghi considerati migliori non sono affatto rari e sono sempre i soliti: Boletus edulis , e relativo gruppo, il porcino, in realtà sono quattro specie diverse; e l’ Amanita caesarea , ovvero l’ovolo. I nostri cari porcini, che quest’anno sono particolarmente abbondanti, sono molto pregevoli e crescono dal livello del mare fino alla montagna, comuni da trovare in diversi habitat\".\nCi sono zone più indicate dove cercare?\n\"In Toscana siamo fortunati: la nostra regione ha una superficie boscata tra le più estese rispetto all'area, il 50%. Questo fa sì che crescano quasi tutti i tipi di piante simbionti. Ricordiamoci che i funghi crescono principalmente dove ci sono delle piante simbiotiche. I porcini ne hanno tante: Boletus edulis è praticamente ubiquitario, ovvero può crescere un po’ dappertutto, più frequente con le conifere, ma anche a anche con i castagni, le querce, le betulle etc. Altre specie crescono con una sola specie di pianta. Quindi non esiste la zona più indicata in generale, ma il terreno e la tipologia di bosco più adatte al nostro tipo di ricerca. Inoltre è vero che crescono dal Pratomagno alla Maremma, dalle nostre colline fiorentine alla Lunigiana… però dipende tutto dai periodi e vicino al mare la crescita è più ritardata che in altura\".\nMeglio non rischiare: se si hanno dubbi in Asl mettete a disposizione degli sportelli…\n\"Quest’anno per la prima volta gli sportelli micologici dell’Asl Toscana centro, aperti da al pubblico da settembre a dicembre (o anche in altre stagioni previa appuntamento), raddoppiano il servizio per far fronte al sempre maggior afflusso: oltre alla mattina, avranno anche infatti aperture pomeridiane; gli orari nel dettaglio si possono consultare sul sito . Il servizio è gratuito\".\nLa dottoressa Guendalina Allodi, medico igienista, direttore dell’Ufs Produzioni primarie vegetali e Raccolta dei prodotti selvatici \"Con l’occasione si fa presente che, nei casi di sospetta intossicazione da funghi, è necessario rivolgersi tempestivamente al proprio medico o al servizio di Guardia medica e, nelle situazioni più gravi, direttamente al Pronto soccorso – interviene la dottoressa Guendalina Allodi , medico igienista, direttore dell’Ufs Produzioni primarie vegetali e Raccolta dei prodotti selvatici – È fondamentale aver cura di portare con sé gli avanzi del pasto e dei funghi consumati, insieme ai residui della pulitura dei funghi, per facilitare il lavoro di identificazione della specie fungina da parte del micologo e permettere di conseguenza ai medici di impostare la terapia più adeguata. Non devono essere prese in nessun caso iniziative terapeutiche del tipo fai da te\".\nWhatsApp\nFacebook\nX\nPrint\n© Riproduzione riservata",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Lifestyle and Leisure",
    "Arts, Culture and Entertainment",
    "Environment"
  ],
  "ai_allow": true,
  "webz_reporter": false,
  "external_links": [
    "https://www.uslcentro.toscana.it/index.php/servizi-e-attivita/2709-prevenzione/sanita-pubblica-veterinaria-e-sicurezza-alimentare/funghi-controllo-commestibilita-per-uso-privato/sportelli-micologici-giorni-e-orari-funghi",
    "https://uslcentro.toscana.it/index.php/servizi-e-attivita/2709-prevenzione/sanita-pubblica-veterinaria-e-sicurezza-alimentare/funghi-controllo-commestibilita-per-uso-privato/sportelli-micologici-giorni-e-orari-funghi"
  ],
  "external_images": [],
  "entities": {
    "persons": [
      {
        "name": "Andrea Cibecchini",
        "sentiment": "none"
      }
    ],
    "organizations": [],
    "locations": [
      {
        "name": "Firenze",
        "sentiment": "none"
      },
      {
        "name": "Asl Toscana Centro",
        "sentiment": "none"
      }
    ]
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "rating": null,
  "crawled": "2024-10-04T04:26:00.676+03:00",
  "updated": "2024-10-30T19:53:43.216+02:00"
}