{
  "thread": {
    "uuid": "64deae6ce224cb599346185f7ab381e771342478",
    "url": "https://www.nonsprecare.it/come-conservare-limoni-a-lungo",
    "site_full": "www.nonsprecare.it",
    "site": "nonsprecare.it",
    "site_section": "https://www.nonsprecare.it",
    "site_categories": [
      "herbs_for_health",
      "health"
    ],
    "section_title": "Non Sprecare - Tutto per uno sviluppo sostenibile",
    "title": "Come conservare i limoni per averli tutto l’anno",
    "title_full": "Come conservare i limoni per averli tutto l’anno",
    "published": "2024-10-03T17:00:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "",
    "performance_score": 0,
    "domain_rank": 165210,
    "domain_rank_updated": "2024-10-01T00:00:00.000+03:00",
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "64deae6ce224cb599346185f7ab381e771342478",
  "url": "https://www.nonsprecare.it/come-conservare-limoni-a-lungo",
  "ord_in_thread": 0,
  "parent_url": null,
  "author": "Redazione",
  "published": "2024-10-03T17:00:00.000+03:00",
  "title": "Come conservare i limoni per averli tutto l’anno",
  "text": "Quanti limoni sprechiamo, tutti i giorni. Eppure, specie quelli made in Italy , non costano poco: ma dimentichiamo che il limone, come qualsiasi agrume, va a male, o comunque, se non sappiamo conservarlo in qualche modo utile, non è più utilizzabile . Cambia colore e connotati, per poi marcire. Perde succo e sapore, cioè qualità. Si ricopre con macchie di muffa. Dunque, considerando che i limoni li usiamo, e non solo in cucina, tutto l’anno, è bene imparare a conservarli in modo corretto . I limoni arrivano spesso durante l’anno, e non abbiamo bisogno di farne scorte particolari. Piuttosto, se non lo abbiamo tagliato e iniziato a consumare, il limone non va messo in frigorifero (a meno che non sia molto maturo): basta conservarlo in un ambiente fresco, dove circoli l’aria. Durerà molto a lungo, e quando lo mangeremo non avrà perso la sua freschezza.\nLimone tagliato Avrete notato anche voi che, se tagliate a metà un limone e ne utilizzate solo una parte, la restante metà, anche se conservata in frigorifero , a contatto con l’aria tende ad ammuffirsi. Per risolvere il problema, riponete il limone tagliato, con la parte interna capovolta in un bicchiere con un pò di acqua fredda e lasciatelo in frigorifero. In questo modo, il limone si manterrà fresco per una settimana. Un altro buon sistema è quello di tagliare i limoni a spicchi e poi congelarli negli appositi sacchetti. Un’altra possibilità è di mettere il limone avanzato sopra un piattino di ceramica dalla parte tagliata, e conservare in frigorifero. Resterà fresco molto a lungo.\nBuccia di limone Per conservare la buccia del limone, a voi la scelta se grattugiarla o essiccarla :\nBuccia del limone grattugiata : dopo aver grattugiato la buccia, possibilmente senza la parte bianca un po’ amara, riponetela in un contenitore ermetico e conservatela in freezer. Quando vi occorrerà non dovrete far altro che prelevare la quantità giusta e riporre nuovamente il contenitore in freezer. Buccia di limone essiccata : per essiccare le bucce di limone basta cuocerle in forno a 60° per circa 2 ore. In questo modo perderanno la parte acquosa. Conservatele negli appositi sacchetti per alimenti.\nSucco di limone Conservare il succo di limone è molto semplice: basta riporlo negli stampini del ghiaccio. Un sistema in perfetto stile “Non sprecare” che vi permetterà anche di utilizzarne, di volta in volta, la giusta quantità, senza sprechi.\nCome conservare il limone in freezer Contrariamente a quanto si pensa, conservare in freezer bucce e succo di limone, con il metodo molto semplice che abbiamo indicato, significa non perdere le loro proprietà nutrizionali. A partire dalla vitamina C . Nella buccia del limone, ricordiamolo, la quantità di vitamina C è 10 volte superiore a quella della polpa. Congelandola, possiamo utilizzarla e beneficiare della sua percentuale di vitamina C, durante tutto l’anno.\nPerché i limoni non vanno in frigorifero Durante l’anno, i limoni non hanno bisogno del frigorifero. Rischiano solo di perdere il loro profumo e il loro sapore autentico. Cosa diversa, invece, per la stagione estiva: le temperature alte e anche la difficoltà di trovare limoni freschi, suggeriscono la soluzione di conservarli in frigo, dove sicuramente possono durare anche un paio di settimane.\nLeggi anche: Come coltivare i limoni nel vaso Tutti gli usi delle foglie di limone Ricette con i limoni: le più facili e veloci Pulizie di casa che si possono fare con il limone Iscriviti alla nostra newsletter per rimanere sempre aggiornato. Clicca qui !",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Lifestyle and Leisure",
    "Health",
    "Environment"
  ],
  "ai_allow": true,
  "webz_reporter": false,
  "external_links": [],
  "external_images": [],
  "entities": {
    "persons": [],
    "organizations": [],
    "locations": [
      {
        "name": "Italy",
        "sentiment": "none"
      }
    ]
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "rating": null,
  "crawled": "2024-10-04T06:25:42.387+03:00",
  "updated": "2024-10-04T06:25:42.387+03:00"
}