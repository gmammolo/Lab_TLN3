{
  "thread": {
    "uuid": "7ed1851fe73187744af6e0cabde7f6c0ed84d9a2",
    "url": "https://www.lanazione.it/la-spezia/cronaca/il-rio-maggio-e-piu-sicuro-ultimo-passaggio-dei-lavori-intervento-da-sei-milioni-0cb61e67",
    "site_full": "www.lanazione.it",
    "site": "lanazione.it",
    "site_section": "https://www.lanazione.it/sarzana",
    "site_categories": [
      "media",
      "top_news_it"
    ],
    "section_title": "Notizie Sarzana di oggi in tempo reale - La Nazione Sarzana",
    "title": "Il Rio Maggio è più sicuro. Ultimo passaggio dei lavori. Intervento da sei milioni",
    "title_full": "Il Rio Maggio è più sicuro. Ultimo passaggio dei lavori. Intervento da sei milioni",
    "published": "2024-10-04T05:36:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://www.lanazione.it/image-service/view/acePublic/alias/contentid/NjZjZWFjZGYtZGM2Zi00/0/il-rio-maggio-e-piu-sicuro-ultimo-passaggio-dei-lavori-intervento-da-sei-milioni.jpeg?f=16:9&amp;w=1200&amp;h=630",
    "performance_score": 0,
    "domain_rank": 17062,
    "domain_rank_updated": "2024-10-01T00:00:00.000+03:00",
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "7ed1851fe73187744af6e0cabde7f6c0ed84d9a2",
  "url": "https://www.lanazione.it/la-spezia/cronaca/il-rio-maggio-e-piu-sicuro-ultimo-passaggio-dei-lavori-intervento-da-sei-milioni-0cb61e67",
  "ord_in_thread": 0,
  "parent_url": null,
  "author": "La Nazione",
  "published": "2024-10-04T05:36:00.000+03:00",
  "title": "Il Rio Maggio è più sicuro. Ultimo passaggio dei lavori. Intervento da sei milioni",
  "text": "Ultimo passaggio dei lavori sul Rio Maggio a Romito con la chiusura, ieri mattina, della parte strutturale dell’adeguamento idraulico del tratto focivo del torrente. L’operazione è avvenuta durante un sopralluogo del Commissario per le opere contro il dissesto idrogeologico e assessore regionale alla Protezione civile e Difesa del suolo Giacomo Raul Giampedrone, insieme ai tecnici della ditta appaltatrice, ai consiglieri comunali Gino Pavero e Brunella Righi: presenti anche alcuni abitanti della zona, che in passato hanno fatto i conti con le esondazioni e con questi lavori finalmente vedono la fine di un incubo.\nE’ stato fatto l’ultimo getto della soletta della copertura nel tratto tombato, con l’utilizzo di una gigantesca pompa di 30 metri, a conclusione dell’intervento di messa in sicurezza idraulica del corso d’acqua rispetto alla piena duecentennale del fiume Magra, la sezione della foce del canale è praticamente triplicata. L’investimento complessivo è stato di 5,8 milioni di euro di fondi stanziati dal dipartimento nazionale di Protezione Civile rispetto all’emergenza del 2018 e del ministero dell’Ambiente attraverso Regione Liguria. Nel corso dei lavori, come ha spiegato il direttore Daniele Guerrieri, con la ditta che ha eseguito i lavori ci sono stati alcuni problemi per le interferenze riscontrate, ma il cronoprogramma è stato rispettato e alla fine del mese il cantiere sarà smantellato. Si tratta di un’area a rigurgito sulle piene del Magra, ma grazie all’opera svolta adesso è stata ridotta sensibilmente l’area di rischio a cui seguiranno poi le altre arginature, tutte nell’ottica della prevenzione e della sicurezza, per primo luogo a Battifollo, per un investimento complessivo di decine di milioni di euro. Tutte opere commissariali, che passeranno di competenza al nuovo assessore nominato dopo le elezioni regionali.\nCristina Guala",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Environment",
    "Human Interest",
    "Social Issue"
  ],
  "ai_allow": true,
  "webz_reporter": false,
  "external_links": [
    "https://www.facebook.com/sharer/sharer.php?u=https://www.lanazione.it/la-spezia/cronaca/il-rio-maggio-e-piu-sicuro-ultimo-passaggio-dei-lavori-intervento-da-sei-milioni-0cb61e67&t=Il%20Rio%20Maggio%20%C3%A8%20pi%C3%B9%20sicuro.%20Ultimo%20passaggio%20dei%20lavori.%20Intervento%20da%20sei%20milioni",
    "https://x.com/share?url=https://www.lanazione.it/la-spezia/cronaca/il-rio-maggio-e-piu-sicuro-ultimo-passaggio-dei-lavori-intervento-da-sei-milioni-0cb61e67&text=Il%20Rio%20Maggio%20%C3%A8%20pi%C3%B9%20sicuro.%20Ultimo%20passaggio%20dei%20lavori.%20Intervento%20da%20sei%20milioni",
    "https://web.whatsapp.com/send?text=Il%20Rio%20Maggio%20%C3%A8%20pi%C3%B9%20sicuro.%20Ultimo%20passaggio%20dei%20lavori.%20Intervento%20da%20sei%20milioni%20https://www.lanazione.it/la-spezia/cronaca/il-rio-maggio-e-piu-sicuro-ultimo-passaggio-dei-lavori-intervento-da-sei-milioni-0cb61e67",
    "https://x.com/share",
    "https://facebook.com/sharer/sharer.php?u=https://lanazione.it/la-spezia/cronaca/il-rio-maggio-e-piu-sicuro-ultimo-passaggio-dei-lavori-intervento-da-sei-milioni-0cb61e67&t=Il%20Rio%20Maggio%20%C3%A8%20pi%C3%B9%20sicuro.%20Ultimo%20passaggio%20dei%20lavori.%20Intervento%20da%20sei%20milioni",
    "https://web.whatsapp.com/send",
    "https://www.facebook.com/sharer/sharer.php",
    "https://web.whatsapp.com/send?text=Il%20Rio%20Maggio%20%C3%A8%20pi%C3%B9%20sicuro.%20Ultimo%20passaggio%20dei%20lavori.%20Intervento%20da%20sei%20milioni%20https://lanazione.it/la-spezia/cronaca/il-rio-maggio-e-piu-sicuro-ultimo-passaggio-dei-lavori-intervento-da-sei-milioni-0cb61e67",
    "https://x.com/share?url=https://lanazione.it/la-spezia/cronaca/il-rio-maggio-e-piu-sicuro-ultimo-passaggio-dei-lavori-intervento-da-sei-milioni-0cb61e67&text=Il%20Rio%20Maggio%20%C3%A8%20pi%C3%B9%20sicuro.%20Ultimo%20passaggio%20dei%20lavori.%20Intervento%20da%20sei%20milioni"
  ],
  "external_images": [],
  "entities": {
    "persons": [
      {
        "name": "Giacomo Raul Giampedrone",
        "sentiment": "none"
      },
      {
        "name": "Brunella Righi",
        "sentiment": "none"
      },
      {
        "name": "Gino Pavero",
        "sentiment": "none"
      }
    ],
    "organizations": [
      {
        "name": "Protezione civile",
        "sentiment": "none"
      }
    ],
    "locations": [
      {
        "name": "Romito Ma",
        "sentiment": "none"
      },
      {
        "name": "fiume Magra",
        "sentiment": "none"
      },
      {
        "name": "Rio Maggio",
        "sentiment": "none"
      }
    ]
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "rating": null,
  "crawled": "2024-10-04T06:43:39.233+03:00",
  "updated": "2024-10-04T12:31:19.682+03:00"
}