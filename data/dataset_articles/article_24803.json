{
  "thread": {
    "uuid": "fe25c3f01e692f0ebfd6fe5ead1d5d6cbdb45346",
    "url": "https://www.lanazione.it/viareggio/cronaca/ecco-puliamo-il-mondo-cittadini-per-lambiente-d3ee4ab0",
    "site_full": "www.lanazione.it",
    "site": "lanazione.it",
    "site_section": "https://www.lanazione.it/sitemaps/nazione/sitemap_news1.xml",
    "site_categories": [
      "media",
      "top_news_it"
    ],
    "section_title": "",
    "title": "Ecco Puliamo il Mondo. Cittadini per l’ambiente",
    "title_full": "Ecco Puliamo il Mondo. Cittadini per l’ambiente",
    "published": "2024-10-04T05:53:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://www.lanazione.it/image-service/view/acePublic/alias/contentid/ZDUwMTA3NmQtN2VmYy00/0/ecco-puliamo-il-mondo-cittadini-per-lambiente.jpeg?f=16:9&amp;w=1200&amp;h=630",
    "performance_score": 0,
    "domain_rank": 17062,
    "domain_rank_updated": "2024-10-01T00:00:00.000+03:00",
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "fe25c3f01e692f0ebfd6fe5ead1d5d6cbdb45346",
  "url": "https://www.lanazione.it/viareggio/cronaca/ecco-puliamo-il-mondo-cittadini-per-lambiente-d3ee4ab0",
  "ord_in_thread": 0,
  "parent_url": null,
  "author": "La Nazione",
  "published": "2024-10-04T05:53:00.000+03:00",
  "title": "Ecco Puliamo il Mondo. Cittadini per l’ambiente",
  "text": "Torna la manifestazione Puliamo il mondo, promossa dalla Fondazione Legambiente, e assieme giunge la pronta adesione del Comune. L’appuntamento è per domani: ritrovo alle 9.30 davanti alla scuola dell’infanzia Delatre, nell’omonima via al civico 91 a Seravezza. L’iniziativa vede l’adesione anche degli studenti della sede seravezzina dell’Istituto Marconi che, assieme agli altri partecipanti, saranno impegnati nella pulizia dei greti del Serra e del Vezza, partendo da una parte dalla località Puntone, alla confluenza dei due corsi d’acqua, per salire verso Riomagno e dall’altra con la pulizia dell’area lungo via Gino Lombardi a salire verso Ruosina, compresa l’area denominata Bagno Mimì. \"La scelta dei tratti oggetto di pulizia – spiega l’assessore alla pubblica istruzione Valentina Mozzoni – ha tenuto conto anche della facile fruizione da parte delle famiglie con bambini\". \"Desidero – sottolinea l’assessore Michele Silicani – ringraziare Ersu per il prezioso contributo che assicura mettendo gratuitamente a disposizione dei partecipanti sacchi e guanti, oltre a provvedere al termine della manifestazione alla rimozione dei rifiuti raccolti. Un grazie anche al Consorzio 1 Toscana Nord (ex Consorzio di Bonifica Versilia Massaciuccoli, ndr) che garantisce come ogni anno il supporto all’iniziativa\".",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Environment"
  ],
  "ai_allow": true,
  "webz_reporter": false,
  "external_links": [],
  "external_images": [],
  "entities": {
    "persons": [],
    "organizations": [],
    "locations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "rating": null,
  "crawled": "2024-10-04T07:18:48.737+03:00",
  "updated": "2024-10-04T07:18:48.737+03:00"
}