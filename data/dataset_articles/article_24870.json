{
  "thread": {
    "uuid": "dd34e93a39d35fdfeda8d4e874daa9f4931ce899",
    "url": "https://www.lanazione.it/umbria/cronaca/la-pioggia-battente-fa-bene-al-trasimeno-8-centimetri-in-poche-ore-d65a2556",
    "site_full": "www.lanazione.it",
    "site": "lanazione.it",
    "site_section": "https://www.lanazione.it/rss",
    "site_categories": [
      "media",
      "top_news_it"
    ],
    "section_title": "Tutte le notizie di  oggi - Nazione",
    "title": "La pioggia battente fa bene al Trasimeno: + 8 centimetri in poche ore",
    "title_full": "La pioggia battente fa bene al Trasimeno: + 8 centimetri in poche ore",
    "published": "2024-10-04T06:25:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://www.lanazione.it/image-service/view/acePublic/alias/contentid/Y2RjYjFhMGEtN2YyZC00/0/la-pioggia-battente-fa-bene-al-trasimeno-8-centimetri-in-poche-ore.jpeg?f=16:9&amp;w=1200&amp;h=630",
    "performance_score": 0,
    "domain_rank": 17062,
    "domain_rank_updated": "2024-10-01T00:00:00.000+03:00",
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "dd34e93a39d35fdfeda8d4e874daa9f4931ce899",
  "url": "https://www.lanazione.it/umbria/cronaca/la-pioggia-battente-fa-bene-al-trasimeno-8-centimetri-in-poche-ore-d65a2556",
  "ord_in_thread": 0,
  "parent_url": null,
  "author": "La Nazione",
  "published": "2024-10-04T06:25:00.000+03:00",
  "title": "La pioggia battente fa bene al Trasimeno: + 8 centimetri in poche ore",
  "text": "CASTIGLIONE DEL LAGO - Alle 16 di ieri pomeriggio, dopo la pioggia battente caduta per diverse ore, il lago Trasimeno aveva già recuperato 8 centimetri. Segno di come e quanto l’aspetto climatico influisca sulla salute del bacino e di come l’attività degli affluenti possa modificare in caso di abbondanti piogge il quadro di emergenza idrica anche rapidamente. Così come altrettanto rapidamente all’inverso si verifica l’evaporazione in mancanza di precipitazione e nei giorni di grande caldo o di forte vento. E proprio alla ricerca di strumenti che consentano di stabilizzare alcuni equilibri, o almeno gli effetti di questi drastici cambiamenti, sarà chiamato il neo-commissario Nicola Dell’Acqua, già commissario straordinario nazionale per la siccità, che ora si occuperà anche del lago Trasimeno. Il suo arrivo è atteso a breve per un primo sopralluogo – già annunciato - per \"individuare sia le azioni immediate, che rispondano alle gravi criticità che sta vivendo il lago, sia un percorso più ampio, verosimilmente individuabile con l’utilizzo del bacino di Montedoglio\".",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Environment",
    "Social Issue",
    "Human Interest"
  ],
  "ai_allow": true,
  "webz_reporter": false,
  "external_links": [],
  "external_images": [],
  "entities": {
    "persons": [],
    "organizations": [],
    "locations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "rating": null,
  "crawled": "2024-10-04T07:48:39.815+03:00",
  "updated": "2024-10-04T07:48:39.815+03:00"
}