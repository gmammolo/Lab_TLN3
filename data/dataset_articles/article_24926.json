{
  "thread": {
    "uuid": "3d2d3ddb9309b1f3572f7b2911da2f7fd054c759",
    "url": "https://www.targatocn.it/2024/10/04/leggi-notizia/argomenti/eventi/articolo/la-cena-2-futuri-alternativi-a-busca-una-serata-di-sostenibilita-e-vita-comunitaria.html",
    "site_full": "www.targatocn.it",
    "site": "targatocn.it",
    "site_section": "http://www.targatocn.it/rss.xml",
    "site_categories": [
      "media",
      "top_news_it"
    ],
    "section_title": "TargatoCn.it",
    "title": "\"La Cena 2. Futuri Alternativi\": a Busca una serata di sostenibilità e vita comunitaria",
    "title_full": "\"La Cena 2. Futuri Alternativi\": a Busca una serata di sostenibilità e vita comunitaria",
    "published": "2024-10-04T06:29:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://www.targatocn.it/fileadmin/archivio/targatocn/Dronero_futuri_alternativi.jpg",
    "performance_score": 0,
    "domain_rank": 51976,
    "domain_rank_updated": "2024-10-01T00:00:00.000+03:00",
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "3d2d3ddb9309b1f3572f7b2911da2f7fd054c759",
  "url": "https://www.targatocn.it/2024/10/04/leggi-notizia/argomenti/eventi/articolo/la-cena-2-futuri-alternativi-a-busca-una-serata-di-sostenibilita-e-vita-comunitaria.html",
  "ord_in_thread": 0,
  "parent_url": null,
  "author": "Beatrice Condorelli",
  "published": "2024-10-04T06:29:00.000+03:00",
  "title": "\"La Cena 2. Futuri Alternativi\": a Busca una serata di sostenibilità e vita comunitaria",
  "text": "La città di Busca si prepara ad un importante appuntamento dedicato alla sostenibilità ed alla vita comunitaria. Il prossimo 11 ottobre presso il Parco dell'Ingenio si terrà infatti la seconda edizione de \"La Cena 2. Futuri Alternativi\", organizzata da Andirivieni e Cresco, due realtà impegnate nella promozione della sostenibilità e della comunità.\nL'evento avrà inizio alle ore 19 con un aperitivo e proseguirà alle ore 2 con una cena su prenotazione, naturalmente in linea con i valori del progetto: \"Proprio la cena sarà l'elemento centrale dell'evento - spiegano infatti gli organizzatori - con polenta e verdure con prodotti di Cresco, Humus farm, l’Orto del pian bosco e Nuove rotte, gelato del Birroschio, caffè di Tatawelo e tanti prodotti del territorio. Con un menù vegano, senza glutine e senza lattosio\".\nComunità che è sostenibilità e viceversa, che per questo soprattutto punta ad un futuro di consapevolezza. Ed il cibo diviene risultato ed importante messaggio. Durante l’evento si potranno bere birra di Andirivieni, gassosa di Kauss, succhi di Brigate contadine e Giolitti, vino di Braccia rese\nAlle ore 22, invece, per concludere al meglio la serata ci sarà un bellissimo concerto live del cantante Neno. Il progetto Neno nasce nel 2019 dalla voce di Stefano Farinetti e la musica di Andy Mancini. Le canzoni nascono in un home studio a Torino, con un pop romantico che cattura momenti di vita quotidiana tra speranze e realtà. L'idea è un cantautorato pop e fresco negli arrangiamenti e nei suoni.\nNel 2019 il giovane cantante partecipa al programma “Amici” di Maria De Filippi e a “Bologna Musica d’Autore”. L’anno successivo, nel 2020, partecipa al Concerto del Primo Maggio, al Festival di Castrocaro e a novembre viene segnalato da MTV come artista del mese. Nel 2022 pubblica il suo primo EP e nel 2024 inizia un nuovo capitolo con tre singoli e un tour.Venerdì si esibirà accompagnato dalla Band, con l'apertura del live affidata al cantautore Paolo Tamietto.\nPer partecipare alla cena è necessario prenotarsi entro mercoledì 9 ottobre, attraverso il form dedicato sui profili social di Andirivieni e Cresco oppure inviando un messaggio al numero 3534737460.\nL’ingresso al solo concerto sarà invece possibile a partire dalle ore 21.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Social Issue",
    "Environment",
    "Social Issue"
  ],
  "ai_allow": true,
  "webz_reporter": false,
  "external_links": [],
  "external_images": [],
  "entities": {
    "persons": [],
    "organizations": [],
    "locations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "rating": null,
  "crawled": "2024-10-04T08:11:48.703+03:00",
  "updated": "2024-10-04T08:11:48.703+03:00"
}