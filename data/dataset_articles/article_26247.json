{
  "thread": {
    "uuid": "6c7e461561e37f62e408cbf4dbfd3d72535e0295",
    "url": "https://borna.news/fa/news/2268801/استاندار-استان-مرکزی-پیشتاز-توسعه-انرژی-خورشیدی-در-دولت-چهاردهم-است",
    "site_full": "borna.news",
    "site": "borna.news",
    "site_section": "https://borna.news",
    "site_categories": [],
    "section_title": "خبرگزاری برنا | آخرین اخبار ایران و جهان",
    "site_title": null,
    "title": "استاندار: استان مرکزی پیشتاز توسعه انرژی خورشیدی در دولت چهاردهم است",
    "title_full": "استاندار: استان مرکزی پیشتاز توسعه انرژی خورشیدی در دولت چهاردهم است",
    "published": "2025-10-16T13:10:00.000+03:00",
    "replies_count": 0,
    "participants_count": 1,
    "site_type": "news",
    "country": "US",
    "main_image": "https://borna.news/files/fa/news/1404/7/24/13220368_894.jpg",
    "performance_score": 0,
    "domain_rank": 123797,
    "domain_rank_updated": "2025-10-13T00:00:00.000+03:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "6c7e461561e37f62e408cbf4dbfd3d72535e0295",
  "url": "https://borna.news/fa/news/2268801/استاندار-استان-مرکزی-پیشتاز-توسعه-انرژی-خورشیدی-در-دولت-چهاردهم-است",
  "ord_in_thread": 0,
  "author": "borna.news",
  "published": "2025-10-16T13:10:00.000+03:00",
  "title": "استاندار: استان مرکزی پیشتاز توسعه انرژی خورشیدی در دولت چهاردهم است",
  "text": "به گزارش برنا از مرکزی، مهدی زندیهوکیلی روز پنجشنبه در دیدار مدیرعامل سازمان خبرگزاری جمهوری اسلامی گفت: این طرح ملی با هدف ایجاد توازن انرژی، کاهش ناترازی تولید و مصرف برق و نیز توسعه پایدار در دستور کار قرار گرفته و به ۱۲ شهرستان استان سهمیهبندی شده است.\nوی افزود: سهم استان مرکزی از این طرح ملی پنج هزار مگاوات تعیین شده که در سال نخست با سهمیه ۵۰۰ مگاوات آغاز شده و تاکنون ۱۱ روش مختلف برای تحقق آن طراحی شده است که سه روش آن ابتکار شخصی اینجانب بوده و برای نخستین بار در کشور اجرا میشود.\nاستاندار مرکزی ادامه داد: در این مسیر تلاش شده تا سرمایهگذاری بخش خصوصی به جای تکیه بر منابع دولتی محور اصلی باشد و از توانمندیهای درونی استان استفاده شود.\nزندیهوکیلی یادآور شد: پارسال میزان تولید برق خورشیدی استان تنها ۶ مگاوات بود اما امروز این رقم به ۲۳۴ مگاوات رسیده که حدود یکچهارم افزایش تولید برق خورشیدی کشور در دولت پزشکیان را شامل میشود.\nوی گفت: در بهمنماه سال گذشته، همزمان با سالروز ورود تاریخی حضرت امام خمینی (ره) به میهن، میثاقنامه توسعه انرژی خورشیدی با حضور مدیران مرتبط استان در بیت تاریخی امام در خمین به امضا رسید که بر اساس آن، روند واگذاری زمین برای احداث نیروگاهها از حدود شش ماه به تنها یک هفته کاهش یافته است.\nوی با اشاره به برنامههای سال جاری افزود: بر اساس برنامهریزی انجامشده، ۵۰۰ مگاوات برق خورشیدی تا پایان سال در استان تولید میشود و در سالهای آینده نیز به ترتیب یکهزار و ۸۰۰ و ۲ هزار و ۷۰۰ مگاوات دیگر به ظرفیت تولید طی سه سال اضافه خواهد شد.\nاستاندار مرکزی با اشاره به جایگاه ویژه استان در شبکه ملی انرژی تصریح کرد: استان مرکزی از نظر خطوط انتقال برق، نفت و گاز، موقعیتی استراتژیک دارد و به دلیل نزدیکی به پایتخت و وجود پستهای برق سراسری، توان اتصال بیش از هفت هزار مگاوات انرژی خورشیدی به شبکه را داراست، ظرفیتی که چندین برابر استانهای همتراز است.\nزندیهوکیلی با بیان اینکه ۸۵ درصد مصرف برق استان در بخش صنعت است، افزود: در حالیکه مصرف برق در استان تهران عمدتا خانگی است، هرگونه قطعی در استان مرکزی به طور مستقیم تولید صنعتی کشور را تحت تاثیر قرار میدهد، از این رو توسعه نیروگاههای خورشیدی در این استان اهمیتی ملی دارد.\nوی همچنین به طرح تعویض چراغهای پرمصرف در سطح استان اشاره کرد و گفت: با مشارکت بخش خصوصی، تاکنون ۱۸ هزار چراغ کممصرف جایگزین شده که معادل صرفهجویی برق یک نیروگاه ۴۰ مگاواتی است.\nاستاندار مرکزی خاطرنشان کرد: موقعیت جغرافیایی، طول روز و شرایط اقلیمی استان موجب شده تا بازدهی پنلهای خورشیدی در این منطقه نسبت به میانگین کشور بالاتر باشد و همین ویژگیها باعث شده استان مرکزی بهترین محل برای سرمایهگذاری در حوزه انرژیهای پاک باشد.\nزندیهوکیلی گفت: اجرای این طرحها در کنار صرفه اقتصادی، گامی در راستای حفظ محیط زیست و تحقق عدالت انرژی در کشور است و استان مرکزی آمادگی دارد تا به عنوان پایلوت ملی، الگوی توسعه انرژی خورشیدی را برای سراسر کشور ارائه دهد.\nتوسعه زیرساختهای هوایی و انرژی استان با اتکا به توان داخلی در دستور کار است\nوی اظهار کرد: در مسیر توسعه زیرساختهای استان، پروژههای مهمی در حوزه انرژی، حملونقل و مسکن با تکیه بر ظرفیتهای استانی و سرمایهگذاری بخش خصوصی در حال اجراست و بسیاری از آنها با ابتکار و منابع داخلی به نتیجه رسیده است.\nاستاندار مرکزی گفت: این استان در کنار اقدامات گسترده در حوزه انرژی خورشیدی، طی ماههای اخیر در ارتقای سطح فرودگاه اراک نیز گامهای موثری برداشته است.\nزندیهوکیلی افزود: با توجه به اهمیت ایمنی پروازها و ضرورت تجهیز فرودگاه به سیستم لایتینگ، در حالیکه کشور بهدلیل تحریمها قادر به واردات تجهیزات نبود، مجموعه استان با تلاش شبانهروزی موفق شد از فرودگاههای مختلف کشور چراغهای مورد نیاز را جمعآوری و سامانه روشنایی باند را بهصورت بومی اجرا کند.\nاستاندار مرکزی گفت: سیستم ناوبری و اپروچ فرودگاه اراک نیز با منابع استانی ارتقا یافته و امروز در سطح بسیار مطلوبی قرار دارد.\nوی افزود: با اجرای این طرح، پروازهای مسیرهای مشهد و عتبات عالیات بهطور منظم از اراک انجام میشود و ظرفیت تقاضا در این مسیرها کاملا پر شده است.\nاستاندار مرکزی با بیان اینکه پرواز اراک - عسلویه نیز ۲ نوبت در هفته برقرار است، ادامه داد: به دلیل ماهیت صنعتی استان مرکزی و حجم رفتوآمد متخصصان، تقاضا برای این مسیر بسیار بالاست و به همین منظور مطالعات تاسیس هواپیمای ملکی استان آغاز شده است.\nزندیهوکیلی تصریح کرد: با توجه به محدودیت منابع دولتی و تمایل شرکتهای هوایی به پرواز در مسیرهای پرمنفعت، لازم است استانها به سمت ایجاد ناوگان مستقل خود حرکت کنند، نخستین گام در این مسیر با سرمایهگذاری یکی از فعالان اقتصادی استان برداشته شده و بهزودی پروازهای منظم اراک به تهران، مشهد و کیش با مبدا شبانه در اراک آغاز خواهد شد.\nوی در ادامه به اقدامات صورتگرفته در حوزه مسکن اشاره کرد و گفت: در ابتدای فعالیت دولت سیزدهم، روزانه تجمعاتی در برابر استانداری به دلیل تاخیر در اجرای پروژههای مسکن برگزار میشد، اما با فعالسازی طرحها و پیگیری میدانی، امروز بسیاری از پروژهها تحویل و بهرهبرداری شده است.\nوی افزود: حتی خانوادههایی که پیشتر در تجمعات حضور داشتند، اکنون با رضایت کامل در مراسم افتتاح پروژهها شرکت میکنند و از تسریع در تکمیل طرحها قدردانی دارند.\nزندیهوکیلی به طرحهای عمرانی و صنعتی استان مرکزی نیز اشاره کرد و گفت: ۲ آزادراه مهم در استان کلنگزنی شده و در بخش صنعت نیز کارخانههای بزرگ و واحدهای راکد با پیگیری ستاد تسهیل و کمیته کارگری به چرخه تولید بازگشتهاند.\nوی اظهار کرد: در حال حاضر هیچ کارخانه تعطیل بزرگی در استان مرکزی وجود ندارد و شمار واحدهای دارای حقوق معوق کارگری به حداقل رسیده است.\nزندیهوکیلی با بیان اینکه استان مرکزی بهدلیل جایگاه ویژه در شبکه برق و انرژی کشور، در آینده به یکی از قطبهای اصلی سرمایهگذاری صنعتی تبدیل خواهد شد، گفت: بسیاری از استانها بهدلیل کمبود برق امکان توسعه صنعتی ندارند، اما استان مرکزی با ظرفیت بالای تولید و دسترسی به شبکه انتقال، آماده جذب سرمایهگذاران جدید است.\nوی اضافه کرد: در حوزه عدالت آموزشی نیز استان مرکزی جزو استانهای پیشرو است و در هفته دولت امسال ۶۵ مدرسه جدید با ۶۵۵ کلاس درس در مناطق مختلف استان به بهرهبرداری رسیده است.\nوی تاکید کرد: مسیر پیشرفت استان مرکزی با اتکا به توان داخلی، سرمایه اجتماعی و نگاه ملی ادامه دارد و این استان میتواند الگوی مدیریت کارآمد و توسعه متوازن در کشور باشد.",
  "highlightText": "",
  "highlightTitle": "",
  "highlightThreadTitle": "",
  "language": "persian",
  "sentiment": "positive",
  "categories": [
    "Economy, Business and Finance",
    "Environment"
  ],
  "topics": [
    "Economy, Business and Finance->energy and resource",
    "Environment->energy resources"
  ],
  "ai_allow": true,
  "has_canonical": false,
  "breaking": false,
  "webz_reporter": false,
  "external_links": [],
  "external_images": [],
  "internal_images": [
    "https://borna.news/files/fa/news/1404/3/5/12999937_310.jpg"
  ],
  "entities": {
    "persons": [],
    "locations": [],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-10-16T13:23:27.829+03:00",
  "updated": "2025-10-16T14:04:15.000+03:00"
}