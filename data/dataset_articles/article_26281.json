{
  "thread": {
    "uuid": "0111971f3d765a296ca7526edf3330dab4bc671c",
    "url": "https://sanmarinortv.sm/news/mondo-c8/von-der-leyen-ue-su-buona-strada-per-neutralita-climatica-nel-2050-a281672",
    "site_full": "sanmarinortv.sm",
    "site": "sanmarinortv.sm",
    "site_section": "https://sanmarinortv.sm/news/mondo-c8.xml",
    "site_categories": [
      "music",
      "entertainment"
    ],
    "section_title": "Mondo / SMRTV",
    "site_title": "Radio e Televisione della Repubblica di San Marino",
    "title": "Von der Leyen: \"Ue su buona strada per neutralità climatica nel 2050\"",
    "title_full": "Von der Leyen: \"Ue su buona strada per neutralità climatica nel 2050\"",
    "published": "2025-10-16T12:39:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://sanmarinortv.sm/uploads/img/photo/68/68f0bdd1ea8ea479260272.jpg?t=1760614161",
    "performance_score": 0,
    "domain_rank": 154972,
    "domain_rank_updated": "2025-10-13T00:00:00.000+03:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "0111971f3d765a296ca7526edf3330dab4bc671c",
  "url": "https://sanmarinortv.sm/news/mondo-c8/von-der-leyen-ue-su-buona-strada-per-neutralita-climatica-nel-2050-a281672",
  "ord_in_thread": 0,
  "author": "San Marino Rtv",
  "published": "2025-10-16T12:39:00.000+03:00",
  "title": "Von der Leyen: \"Ue su buona strada per neutralità climatica nel 2050\"",
  "text": "“L’Europa mantiene la rotta sul clima: siamo sulla buona strada per raggiungere gli obiettivi del 2030 e rendere il nostro continente il primo climaticamente neutro entro il 2050”. Lo ha assicurato la presidente della Commissione Europea, Ursula von der Leyen, intervenendo a Bruxelles alla cerimonia del Patto dei sindaci Ue 2025. La transizione verde, ha spiegato, sarà sostenuta da un bilancio europeo che destinerà il 35% dei fondi a progetti per il clima e la natura, con una nuova agenda per le città entro fine anno. Von der Leyen ha poi parlato di crisi abitativa, definendola “una sfida europea da affrontare insieme”.\nEntro metà dicembre – ha detto - arriverà il Piano per l’edilizia a prezzi accessibili, che prevede maggiore flessibilità sugli aiuti di Stato e una collaborazione con la Banca europea per gli investimenti per realizzare 1,3 milioni di alloggi nuovi o ristrutturati. La presidente ha infine lodato il ruolo delle città, citando l’Italia come esempio con la rete di 60 sindaci impegnati nel progetto delle auto a guida autonoma.\nAprendo il suo intervento a Strasburgo la Presidente della Commissione Ue ha salutato la presenza nell'emiciclo di delegazioni di osservatori da Ucraina e Moldova, paesi candidati all'ingresso nell'Unione. “Il vostro futuro – ha detto – è in Europa”. Da Bruxelles, intanto, buone notizie per i pescatori di vongole dell'Adriatico. Potranno continuare a pescarle, per altri quattro anni, sotto taglia, ma non inferiore a 22 millimetri, in deroga al regolamento che stabilisce la dimensione minima a 25 millimetri: respinto infatti a larga maggioranza – 22 a 3, in Commissione pesca – lo stop richiesto dagli eurodeputati spagnoli.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Environment"
  ],
  "topics": [
    "Environment->climate change",
    "Environment->sustainability"
  ],
  "ai_allow": true,
  "has_canonical": false,
  "breaking": null,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [],
    "locations": [],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-10-16T14:31:07.696+03:00",
  "updated": "2025-10-16T14:46:51.000+03:00"
}