{
  "thread": {
    "uuid": "90031a8398d162e191e6d67bd18cab9c1fc5f97e",
    "url": "https://sahebkhabar.ir/news/75361722/مجلس-از-معافیت-یا-کاهش-حقوق-گمرکی-تجهیزات-نیروگاه-های-خورشیدی",
    "site_full": "sahebkhabar.ir",
    "site": "sahebkhabar.ir",
    "site_section": "https://sahebkhabar.ir/rss",
    "site_categories": [],
    "section_title": "صاحب‌خبران - جدیدترین و آخرین اخبار ایران و جهان",
    "site_title": null,
    "title": "مجلس از معافیت یا کاهش حقوق گمرکی تجهیزات نیروگاه‌های خورشیدی حمایت می‌کند",
    "title_full": "مجلس از معافیت یا کاهش حقوق گمرکی تجهیزات نیروگاه‌های خورشیدی حمایت می‌کند",
    "published": "2025-10-16T13:22:00.000+03:00",
    "replies_count": 0,
    "participants_count": 1,
    "site_type": "news",
    "country": "IR",
    "main_image": "https://sahebkhabar.ir/hermes/irna1/irna1-85969067.jpg",
    "performance_score": 0,
    "domain_rank": 160255,
    "domain_rank_updated": "2025-10-13T00:00:00.000+03:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "90031a8398d162e191e6d67bd18cab9c1fc5f97e",
  "url": "https://sahebkhabar.ir/news/75361722/مجلس-از-معافیت-یا-کاهش-حقوق-گمرکی-تجهیزات-نیروگاه-های-خورشیدی",
  "ord_in_thread": 0,
  "author": "صاحب‌خبران - جدیدترین و آخرین اخبار ایران و جهان",
  "published": "2025-10-16T13:22:00.000+03:00",
  "title": "مجلس از معافیت یا کاهش حقوق گمرکی تجهیزات نیروگاه‌های خورشیدی حمایت می‌کند",
  "text": "صاحبخبر -\nبه گزارش خبرنگار ایرنا، سیدحسن هاشمی روز پنجشنبه در شصت و پنجمین جلسه شورای گفت و گوی دولت و بخش خصوصی استان اظهار کرد: با توجه به عملکرد موفق استان در حوزه انرژی خورشیدی، لازم است موضوع حقوق گمرکی تجهیزات این نیروگاهها در بودجه سال آینده مورد توجه قرار گیرد.\nوی ادامه داد: اگر چه اصل بر تبعیت احکام بودجه از قوانین دائمی است، اما در مواردی مثل دارو و کالاهای اساسی، پیشتر در قانون بودجه احکامی در جهت کاهش تعرفهها داشتهایم.\nنماینده مردم بیرجند، خوسف و درمیان در مجلس شورای اسلامی با تأکید بر نقش خراسان جنوبی در توسعه انرژیهای تجدیدپذیر، بهویژه خورشیدی عنوان کرد: کاهش یا حتی در صورت امکان، معافیت از حقوق گمرکی تجهیزات نیروگاههای خورشیدی میتواند گام بزرگی در حمایت از سرمایهگذاری در این بخش باشد.\nوی اضافه کرد: در همین خصوص، هم به صورت شخصی و هم از طریق مجمع نمایندگان استان، پیشنهادات لازم را ارائه خواهیم داد.\nهاشمی خطاب به مسوولان اجرایی و بخش خصوصی تأکید کرد: پیشنهادات باید از هماکنون به صورت دقیق و کامل تهیه و به نمایندگان ارائه شود تا زمینه طرح آن در فرآیند بررسی لایحه بودجه سال ۱۴۰۵ فراهم شود.\nوی با اشاره به برگزاری نمایشگاه مشترک ایران و افغانستان از ۲۶ تا ۲۹ مهرماه جاری در استان یادآور شد: نمایشگاه تجاری مشترک ایران و افغانستان، یک رویداد بزرگ و اثرگذار برای شرق کشور است که با پیگیری و تلاش جمعی شکل گرفته و میتواند نتایج مهمی برای استان و کشور به همراه داشته باشد.\nنماینده مردم بیرجند، خوسف و درمیان در مجلس شورای اسلامی با اشاره به اهمیت مسائل مربوط به حقوق بازرگانی و گمرکی بیان کرد: با توجه به برخی مشکلات مطرحشده در خصوص مسائل گمرکی، پیشنهاد مشخص این است که دفتر مربوطه در وزارتخانه با بررسی دقیق، نسبت به اصلاح فرآیندها و تسهیل امور اقدام کند، ما نیز در مجلس، در صورت نیاز، آمادگی داریم پیگیریهای لازم را انجام دهیم.\nوی با ابراز امیدواری نسبت به ثمرات این رویداد اقتصادی برای استان، گفت: تلاش همگانی میان دولت، مجلس و بخش خصوصی میتواند خراسان جنوبی را به الگویی موفق در توسعه پایدار شرق کشور تبدیل کند.\nانرژیهای تجدیدپذیر، مسیر توانمندسازی مردم استان است\nرییس کل دادگستری خراسان جنوبی هم با تاکید بر نقش توسعه نیروگاههای خورشیدی در محرومیتزدایی و توانمندسازی اقتصادی مردم استان گفت: استفاده از انرژی خورشیدی، نهتنها گامی مهم در جهت تولید پایدار است، بلکه میتواند به توانمندسازی بخش وسیعی از جمعیت استان، بهویژه در مناطق محروم کمک کند.\nمحمدجعفر عبداللهی بیان کرد: بخش عمدهای از مردم استان، در مناطق روستایی و کمتر برخوردار زندگی میکنند و نیازمند طرحهایی هستند که در کنار اشتغالزایی، مشارکت مستقیم آنها را نیز در تولید فراهم کند، انرژیهای تجدیدپذیر، بویژه خورشیدی، این قابلیت را دارند.\nوی با تاکید بر استفاده از ظرفیتهای مردمی در اجرای طرحهای انرژی، پیشنهاد کرد: با تشکیل شرکتهای تعاونی در مناطق روستایی و کمبرخوردار، میتوان مزارع خورشیدی ایجاد کرد که علاوه بر تولید انرژی، برای مردم بومی نیز درآمدزا باشد.\nرییس کل دادگستری خراسان جنوبی ادامه داد: بهویژه در روستاهای پرجمعیت و مناطقی که امکان تجمیع زمین وجود دارد، این طرحها باید اولویتدار باشند.\nوی عنوان کرد: بسیاری از روستاها و شهرهای کوچک استان با کمبود فرصتهای اقتصادی مواجهاند و طرحهایی مانند احداث نیروگاههای خورشیدی میتواند مدل موفقی از مشارکت بخش خصوصی، دولت و مردم باشد.\nعبداللهی از همراهی و پیگیری استاندار، نمایندگان مجلس و مدیران اجرایی استان برای توسعه اقتصادی و اجرای طرحهای تحولآفرین قدردانی کرد و افزود: بسیاری از اقدامات اخیر، نتیجه انسجام میان دستگاهها و تلاش شبانهروزی مدیران دلسوز استان است.\nوی همچنین با اشاره به ظرفیت مرزی خراسان جنوبی و فرصتهای ناشی از تجارت با افغانستان، تأکید کرد: مرز نهتنها یک مزیت است، بلکه بستری برای رشد اقتصادی استان و تقویت تولید داخل محسوب میشود.\nرییس کل دادگستری خراسان جنوبی یادآور شد: برخی از فعالان اقتصادی استان با سختکوشی و پشتکار، تجارت با افغانستان را از صفر آغاز کردهاند و امروز به عنوان صادرکنندگان موفق شناخته میشوند، این مسیر باید با حمایت کامل ادامه پیدا کند.\nلزوم تسهیل واردات تجهیزات نیروگاههای خورشیدی به استان\nمدیر اقتصادی و سرمایهگذاری منطقه ویژه اقتصادی خراسان جنوبی هم اظهار کرد: با توجه به برنامهریزی دولت برای احداث ۱۴ هزار مگاوات نیروگاه خورشیدی تا تابستان سال آینده، تسهیل واردات تجهیزات مرتبط و کاهش هزینههای اجرایی در استانهای مستعد از جمله خراسان جنوبی ضروری است.\nحسین قربانی بیان کرد: پیشنهاد میکنیم فرآیند ترخیص پس از انتقال کالا به محل پروژه و با ارائه ضمانتنامه گمرکی انجام شود تا سرمایهگذاران با چالشهای انبارداری و هزینههای مضاعف مواجه نشوند.\nوی افزود: بر اساس آمار رسمی مردادماه، تنها در آن ماه ۲ هزار مگاوات کسری برق در کشور ثبت شد و این امر نشان میدهد توسعه نیروگاههای خورشیدی از یک نیاز به یک ضرورت تبدیل شده است.\nرییس انجمن کارگزاران گمرک خراسان جنوبی اضافه کرد: از اینرو، پیشنهاد میکنیم حقوق ورودی تجهیزات نیروگاههای خورشیدی کاهش یابد؛ اقدامی که پیش از این برای برخی کالاهای اساسی نیز با همکاری دولت و مجلس انجام شده و به کاهش هزینهها کمک کرده است.\nوی با اشاره به وابستگی فنی ایران به برخی تجهیزات وارداتی عنوان کرد: دو قلم اصلی تجهیزات نیروگاههای خورشیدی شامل پنلهای خورشیدی و مبدلها هستند، اکنون پنلهای با راندمان بالا عمدتا از چین وارد میشوند و اگر چه در برخی بخشها تولید داخل داریم، اما ظرفیت آن کافی نیست و حتی شرکتهای داخلی نیز گاهی از تجهیزات وارداتی استفاده میکنند.\nقربانی با قدردانی از همکاری گمرک استان خراسان جنوبی در تسریع ترخیص تجهیزات سرمایهگذاران، یادآور شد: با وجود این همکاری، فرآیند ترخیص همچنان از مبادی اصلی مثل بندر شهید رجایی انجام میشود.\nوی افزود: این موضوع موجب تحمیل هزینههای انبارداری و از سوی دیگر، واریز حقوق گمرکی به استانهای مبدا میشود؛ در حالیکه پروژهها و سرمایهگذاریها در خراسان جنوبی انجام میشود و استان از عواید این حقوق محروم میماند.\nمدیر اقتصادی و سرمایهگذاری منطقه ویژه اقتصادی خراسان جنوبی گفت: برای رفع این مشکل، پیشنهاد میشود که با استفاده از اختیارات ریاست جمهوری یا ابلاغ بخشنامهای مشخص، امکان انتقال تجهیزات به محل پروژه و سپس ترخیص همزمان با نصب و اجرای پروژه فراهم شود.\nوی بیان کرد: احداث انبارهای اختصاصی در محل پروژهها هزینهبر است و عملا برای پروژههای خورشیدی مقرون به صرفه نیست. به جای آن میتوان از ضمانتنامه گمرکی به میزان ارزش کالا استفاده کرد تا ضمن تامین نظر گمرک، از تحمیل هزینه به سرمایهگذاران نیز جلوگیری شود.\nقربانی با اشاره به موقعیت جغرافیایی ممتاز خراسان جنوبی برای احداث نیروگاههای خورشیدی گفت: این استان یکی از نقاط اصلی و اولویتدار کشور برای توسعه انرژیهای تجدیدپذیر است.\nوی تاکید کرد: تسهیل فرآیند واردات تجهیزات و ترخیص کالا، نه تنها موجب افزایش سرمایهگذاری خواهد شد، بلکه به ایجاد اشتغال و رونق اقتصادی استان نیز کمک میکند.\n∎",
  "highlightText": "",
  "highlightTitle": "",
  "highlightThreadTitle": "",
  "language": "persian",
  "sentiment": "positive",
  "categories": [
    "Environment"
  ],
  "topics": [
    "Environment->energy saving",
    "Environment->sustainability",
    "Environment->energy resources"
  ],
  "ai_allow": true,
  "has_canonical": false,
  "breaking": false,
  "webz_reporter": false,
  "external_links": [
    "https://www.irna.ir/",
    "https://irna.ir/",
    "https://www.irna.ir"
  ],
  "external_images": [
    "https://img9.irna.ir/d/r2/2025/10/16/3/172170418.jpg?ts=1760602111411",
    "https://img9.irna.ir/d/r2/2025/10/16/3/172170417.jpg?ts=1760602109096",
    "https://img9.irna.ir/d/r2/2025/10/16/3/172170509.jpg?ts=1760605287049"
  ],
  "internal_images": [],
  "entities": {
    "persons": [],
    "locations": [],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-10-16T13:27:06.374+03:00",
  "updated": "2025-10-16T14:01:33.000+03:00"
}