{
  "thread": {
    "uuid": "5e8461856f3feb69e6d9b588fc6c2b484f472a36",
    "url": "https://www.ilfattonisseno.it/2025/10/festa-roma-marinali-acea-vogliamo-sensibilizzare-giovani-generazioni-a-diventare-custodi-dellacqua/",
    "site_full": "www.ilfattonisseno.it",
    "site": "ilfattonisseno.it",
    "site_section": "https://ilfattonisseno.it",
    "site_categories": [
      "media"
    ],
    "section_title": "il Fatto Nisseno - Caltanissetta notizie, cronaca, attualità - cronaca, approfondimento e informazione nel nisseno",
    "site_title": "il Fatto Nisseno - Caltanissetta notizie, cronaca, attualità - cronaca, approfondimento e informazione nel nisseno",
    "title": "Festa Roma, Marinali (Acea): \"Vogliamo sensibilizzare giovani generazioni a diventare custodi dell'acqua\"",
    "title_full": "Festa Roma, Marinali (Acea): \"Vogliamo sensibilizzare giovani generazioni a diventare custodi dell'acqua\"",
    "published": "2025-10-16T09:26:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "",
    "performance_score": 0,
    "domain_rank": 178337,
    "domain_rank_updated": "2025-10-13T00:00:00.000+03:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "5e8461856f3feb69e6d9b588fc6c2b484f472a36",
  "url": "https://www.ilfattonisseno.it/2025/10/festa-roma-marinali-acea-vogliamo-sensibilizzare-giovani-generazioni-a-diventare-custodi-dellacqua/",
  "ord_in_thread": 0,
  "author": "AdnKronos",
  "published": "2025-10-16T09:26:00.000+03:00",
  "title": "Festa Roma, Marinali (Acea): \"Vogliamo sensibilizzare giovani generazioni a diventare custodi dell'acqua\"",
  "text": "(Adnkronos) – “Per il secondo anno consecutivo Acea promuove il contest “I Mille Volti dell’Acqua”, con l’obiettivo di sensibilizzare le giovani generazioni a diventare custodi dell’acqua per il futuro. Non solo a risparmiare e preservare la risorsa, ma anche a impegnarsi attivamente per diffondere una maggiore consapevolezza su questo tema”. Lo ha dichiarato Barbara Marinali, presidente di Acea, durante la cerimonia di premiazione del concorso “I Custodi dell’Acqua” che ha raccontato le risorse idriche al tempo del cambiamento climatico. La cerimonia si è svolta nel Teatro Studio Borgna dell’Auditorium Parco della Musica, ieri sera, durante la serata inaugurale della Festa del Cinema. “Crediamo – ha aggiunto Marinali – che il linguaggio artistico e cinematografico sia uno strumento particolarmente efficace per raggiungere i giovani e stimolare un cambiamento culturale. L’acqua è una risorsa preziosa che va protetta ogni giorno, e per questo Acea lavora con impegno sul fronte della manutenzione delle reti, dell’efficienza tecnologica e della formazione nelle scuole”. “Serviamo oltre 11 milioni di persone – ha ricordato Marinali – e il nostro impegno è preservare la risorsa goccia a goccia, migliorando le infrastrutture e promuovendo comportamenti sostenibili, anche attraverso programmi educativi realizzati con il Ministero dell’Istruzione”.\n—sostenibilitawebinfo@adnkronos.com (Web Info)",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Environment"
  ],
  "topics": [
    "Environment->water",
    "Environment->sustainability"
  ],
  "ai_allow": true,
  "has_canonical": false,
  "breaking": null,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [],
    "locations": [],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-10-16T15:21:16.467+03:00",
  "updated": "2025-10-16T15:31:26.000+03:00"
}