{
  "thread": {
    "uuid": "c261e033d1739795d403bc764c1ece6885f3aaae",
    "url": "https://www.notizie.it/giunta-fs-energy-obiettivo-1-gw-di-produzione-da-rinnovabili-entro-2029-6/",
    "site_full": "www.notizie.it",
    "site": "notizie.it",
    "site_section": "https://www.notizie.it",
    "site_categories": [
      "tech"
    ],
    "section_title": "Notizie in tempo reale dall&#039;Italia e dall&#039;estero",
    "site_title": "Notizie in tempo reale dall&#039;Italia e dall&#039;estero",
    "title": "Giunta (Fs Energy): \"Obiettivo 1 GW di produzione da rinnovabili entro 2029\"",
    "title_full": "Giunta (Fs Energy): \"Obiettivo 1 GW di produzione da rinnovabili entro 2029\"",
    "published": "2025-10-16T15:45:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://www.notizie.it/wp-content/uploads/2019/03/default_featured_image-3-1200x900.png",
    "performance_score": 0,
    "domain_rank": 137820,
    "domain_rank_updated": "2025-10-13T00:00:00.000+03:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "c261e033d1739795d403bc764c1ece6885f3aaae",
  "url": "https://www.notizie.it/giunta-fs-energy-obiettivo-1-gw-di-produzione-da-rinnovabili-entro-2029-6/",
  "ord_in_thread": 0,
  "author": "Adnkronos",
  "published": "2025-10-16T15:45:00.000+03:00",
  "title": "Giunta (Fs Energy): \"Obiettivo 1 GW di produzione da rinnovabili entro 2029\"",
  "text": "Roma, 16 ott. (Adnkronos/Labitalia) – \"Non è mai troppo tardi per fare sostenibilità, e comunque intervenire all'interno di un perimetro di azione che per il Gruppo Ferrovie dello Stato rappresenta un target importantissimo. Il nostro Gruppo è infatti il più grande consumatore italiano di energia elettrica, oltre 7 terawattora (TWh) di consumo annuo, quindi stiamo parlando di una spesa energetica che supera circa il miliardo di euro ogni anno di costi. Era necessario e strategico fare questo passo\" di creare Fs Energy \"ed è stato inserito all'interno del piano industriale del Gruppo 2025-29, dove appunto uno degli obiettivi strategici che bisogna traguardare è il raggiungimento di un Gigawatt (GW) di produzione da fonti rinnovabili entro il 2029\". Così Antonello Giunta, amministratore delegato e direttore generale di Fs Energy, intervenendo all'evento Adnkronos Q&A ‘Sostenibilità al bivio’ in corso oggi al Palazzo dell’Informazione a Roma.\nSecondo Giunta, la creazione di Fs Energy \"era straordinariamente importante per accentrare all'interno di questa struttura tutte le attività energetiche del Gruppo, siano esse quelle relative all'approvvigionamento di energia elettrica per metterci al riparo, rendere più sicuro dalle diverse variabili in campo l'approvvigionamento elettrico e quindi il consumo energetico del Gruppo\".\nGiunta ha quindi sottolineato la scelta green del Gruppo visto che \"il piano di approvvigionamento da fonti rinnovabili è un piano che prevede sì il raggiungimento di 1 Gigawatt al 2029, ma traguarda al 2034 due Gigawatt di produzione da fonti rinnovabili, che tradotto in energia significano circa 3 Terawattora di energia, quindi il 40% dei volumi del Gruppo coperti da produzione da fonti rinnovabili\", ha concluso.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Economy, Business and Finance",
    "Environment"
  ],
  "topics": [
    "Economy, Business and Finance->business governance",
    "Economy, Business and Finance->energy and resource",
    "Environment->sustainability",
    "Environment->energy resources"
  ],
  "ai_allow": true,
  "has_canonical": false,
  "breaking": false,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [
      {
        "name": "Antonello Giunta",
        "sentiment": "none"
      }
    ],
    "locations": [
      {
        "name": "Roma",
        "sentiment": "none"
      },
      {
        "name": "Palazzo dell’Informazione",
        "sentiment": "none"
      }
    ],
    "organizations": [
      {
        "name": "Gruppo Ferrovie dello Stato",
        "sentiment": "none",
        "tickers": []
      },
      {
        "name": "Adnkronos",
        "sentiment": "none",
        "tickers": [
          {
            "ticker": null,
            "exchange": null
          }
        ]
      }
    ]
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-10-16T15:54:01.701+03:00",
  "updated": "2025-10-16T16:10:56.000+03:00"
}