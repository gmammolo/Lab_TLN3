{
  "thread": {
    "uuid": "c0148460b6107e77aeef0320281dc23368ea32ea",
    "url": "https://g4food.ro/solutia-naturala-la-care-au-apelat-doi-viticultori-romani-pentru-a-face-fata-daunatorilor/",
    "site_full": "g4food.ro",
    "site": "g4food.ro",
    "site_section": "https://g4food.ro",
    "site_categories": [],
    "section_title": "G4Food.ro",
    "site_title": "G4Food.ro",
    "title": "Soluția naturală la care au apelat doi viticultori români pentru a face față dăunătorilor: „Are o acțiune foarte eficientă și rezultatele se văd foarte repede după aplicare\"",
    "title_full": "Soluția naturală la care au apelat doi viticultori români pentru a face față dăunătorilor: „Are o acțiune foarte eficientă și rezultatele se văd foarte repede după aplicare\"",
    "published": "2025-10-16T07:00:00.000+03:00",
    "replies_count": 0,
    "participants_count": 1,
    "site_type": "news",
    "country": "RO",
    "main_image": "https://g4food.ro/wp-content/uploads/2025/10/Silviu-Trasca_Farm-Manager-e1760525285499.jpg",
    "performance_score": 0,
    "domain_rank": 165610,
    "domain_rank_updated": "2025-10-13T00:00:00.000+03:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "c0148460b6107e77aeef0320281dc23368ea32ea",
  "url": "https://g4food.ro/solutia-naturala-la-care-au-apelat-doi-viticultori-romani-pentru-a-face-fata-daunatorilor/",
  "ord_in_thread": 0,
  "author": "Grigoriev Alexandru",
  "published": "2025-10-16T07:00:00.000+03:00",
  "title": "Soluția naturală la care au apelat doi viticultori români pentru a face față dăunătorilor: „Are o acțiune foarte eficientă și rezultatele se văd foarte repede după aplicare\"",
  "text": "În România, viticultura este din ce în ce mai mult influențată de condițiile climatice extreme. Înghețurile târzii de primăvară, urmate de veri lungi, fierbinți și secetoase, supun vița-de-vie unui stres semnificativ. Ca urmare, ea devine mai vulnerabilă la atacul dăunătorilor.\nÎn plus, temperaturile crescute din timpul iernii, ca și schimbările survenite în evoluția anotimpurilor, fac ca rezerva de dăunători din sol să rămână crescută. Agresivitatea atacurilor a crescut, la rândul ei. Un alt efect este că unii dăunători apar în mai multe generații pe an.\nSpinosad, insecticidul natural cu efecte spectaculoase În aceste condiții, viticultorii au nevoie de instrumente noi pentru a putea feri viile de boli și insecte. Acum, la sfârșit de sezon, doi dintre ei au dezvăluit una dintre armele cele mai eficiente, pe care au folosit-o cu succes. Este vorba despre o moleculă nouă, Spinosad, dezvoltată de Corteva Agriscience.\nAceastă moleculă este rodul unei cercetări care s-a întins pe mai mulți ani. Ceea ce o deosebește de majoritatea produselor pentru protecția plantelor este faptul că a fost dezvoltată pornind de la o bacterie. Spinosad este obținut prin fermentarea bacteriei din sol Saccharopolyspora spinosa.\nRecunoscut pentru profilul său favorabil pentru mediu și acțiunea sa selectivă, Spinosad a fost aprobat pentru utilizare pe mai mult de 200 de culturi în 24 de state membre ale UE.\nLa Crama Oprișor moliile aproape că au dispărut Silviu Trașcă, este manager de fermă la Crama Oprișor. Crama, parte a grupului german Reh Kendermann GmbH, a fost fondată în 1994 în județul Mehedinți. Silviu Trașcă administrează 252 de hectare de viță-de-vie, plantate cu 13 soiuri de struguri. De doi ani încoace, el a integrat produsul Laser® în strategia sa de combatere a dăunătorilor.\n„Montez capcane și urmăresc curba de zbor a moliilor. Aplic Laser® exact în momentul potrivit, când femelele au depus ouăle și apar larvele. La început, prindeam în jur de 600 de molii per capcană într-o singură săptămână. După doi ani de aplicare a produsului Laser®, acum găsesc maximum zece, iar pe unele parcele chiar deloc”, a explicat el. Pentru Silviu Trașcă, impactul rapid și vizibil al produsului, combinat cu capacitatea acestuia de a reduce constant presiunea dăunătorilor în timp, a fost decisiv.\nAceastă transformare evidențiază rolul Spinosadului în consolidarea atât a productivității, cât și a sustenabilității în viticultură.\n„Laser® are o acțiune foarte eficientă și rezultatele se văd foarte repede după aplicare”, mai spune Silviu Trașcă. El a ținut să sublinieze cât de esențial a devenit produsul pentru menținerea sănătății viței-de-vie în contextul condițiilor meteo tot mai imprevizibile. „Deși extremele climatice continuă să reducă producțiile cu până la jumătate față de un an normal, adoptarea produsului Laser® a permis Cramei Oprișor să protejeze sănătatea viței-de-vie și calitatea strugurilor”, a mai arătat viticultorul.\nLa Pietroasa, este apreciată versatilitatea noului produs Același produs a fost utilizat și de inginerul Cornel Baniță de la Stațiunea de Cercetare și Dezvoltare pentru Viticultură și Vinificație Pietroasa. Doar că principala sa țintă nu au fost doar moliile. El s-a folosi de faptul că produsul pe bază de Spinosad este la fel de eficient și pentru combaterea tripșilor, lepidopterelor și Drosophila suzukii.\n„Produsul Laser™ 240 SC din portofoliul Corteva Agriscience, bazat pe molecula Spinosad, este insecticidul pe care mă bazez în planul de combatere a dăunătorilor din viticultură. Capacitatea sa de a oferi protecție eficientă împotriva principalului dăunător, Lobesia botrana, în orice fenofază, chiar și pentru a treia generație. Aceasta îmi permite să obțin o recoltă sănătoasă, datorită naturii sale biologice”, a arătat specialistul de la Pietroasa.\n„Intervalul scurt de pauză la recoltare, de una până la trei zile, permite fermierilor să își protejeze culturile chiar și aproape de momentul recoltării. Acest lucru face din Spinosad o alegere deosebit de potrivită”, a mai spus Cornel Baniță.",
  "highlightText": "",
  "highlightTitle": "",
  "highlightThreadTitle": "",
  "language": "romanian",
  "sentiment": "positive",
  "categories": [
    "Environment"
  ],
  "topics": [
    "Environment->sustainability"
  ],
  "ai_allow": true,
  "has_canonical": false,
  "breaking": null,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [],
    "locations": [],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-10-16T16:21:03.565+03:00",
  "updated": "2025-10-16T16:31:38.000+03:00"
}