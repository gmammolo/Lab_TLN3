{
  "thread": {
    "uuid": "b5abcf8a9da47f95955522e2d6a24d12a61cef7e",
    "url": "https://www.salernonotizie.it/2025/10/16/amalfi-un-weekend-allinsegna-della-sostenibilita-pulizia-dei-fondali-mostra-fotografica-e-inclusione-sociale/",
    "site_full": "www.salernonotizie.it",
    "site": "salernonotizie.it",
    "site_section": "https://www.salernonotizie.it",
    "site_categories": [
      "media"
    ],
    "section_title": "Salernonotizie.it | Portale di informazione di Salerno e Provincia - Salernonotizie.it",
    "site_title": "Salernonotizie.it | Portale di informazione di Salerno e Provincia - Salernonotizie.it",
    "title": "Amalfi, un weekend all'insegna della sostenibilità: pulizia dei fondali, mostra fotografica e inclusione sociale",
    "title_full": "Amalfi, un weekend all'insegna della sostenibilità: pulizia dei fondali, mostra fotografica e inclusione sociale",
    "published": "2025-10-16T15:15:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "",
    "performance_score": 0,
    "domain_rank": 174844,
    "domain_rank_updated": "2025-10-13T00:00:00.000+03:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "b5abcf8a9da47f95955522e2d6a24d12a61cef7e",
  "url": "https://www.salernonotizie.it/2025/10/16/amalfi-un-weekend-allinsegna-della-sostenibilita-pulizia-dei-fondali-mostra-fotografica-e-inclusione-sociale/",
  "ord_in_thread": 0,
  "author": "redazione",
  "published": "2025-10-16T15:15:00.000+03:00",
  "title": "Amalfi, un weekend all'insegna della sostenibilità: pulizia dei fondali, mostra fotografica e inclusione sociale",
  "text": "Tre giorni dedicati all’ ambiente , alla legalità e all’ inclusione sociale : è tutto pronto per il “Weekend della Sostenibilità Ambientale e Sociale” in programma ad Amalfi dal 17 al 19 ottobre 2025 , un’iniziativa promossa dal Comune di Amalfi con il coordinamento della DMO Visit Amalfi .\nUn evento simbolico e concreto allo stesso tempo, che punta a sensibilizzare cittadini, studenti e turisti sulla tutela dell’ecosistema marino e urbano , con un coinvolgimento attivo di scuole, associazioni, istituzioni e realtà del territorio, in uno scenario unico al mondo come quello della Costiera Amalfitana , Patrimonio UNESCO .\nTre giorni per educare, pulire e raccontare il mare Il programma si snoda in tre giornate tematiche:\nVenerdì 17 ottobre : si parte con un clean-up del centro storico (ore 18:30), con raduno e distribuzione dei kit di pulizia in Piazza della Bussola .\nSabato 18 ottobre : giornata dedicata all’ educazione ambientale e alle attività pratiche, tra cui un’azione di pulizia dei fondali nel porto e sulla spiaggia, con la partecipazione degli studenti dell’ IIS Marini-Gioia e dell’ Associazione Archeoclub .\nDomenica 19 ottobre : protagonista ancora il mare con un’immersione degli operatori subacquei della Federazione Italiana Pesca Sportiva e Attività Subacquee per il progetto “Fondali Puliti” , presso la berma portuale.\nMostra fotografica nell’Arsenale e sport per i più giovani Novità di rilievo è l’apertura della mostra fotografica “Amalfi sotto il mare e sul mare” , allestita nell’ Arsenale della Repubblica e curata dalla Lega Navale Italiana – sezione di Amalfi . Esposte 31 immagini subacquee firmate da Carlo Mancuso , Andrea Cavaliere e Francesco Chiaramonti , accompagnate da note di biologia marina . Una sezione è dedicata al progetto di scuola vela per bambini e ragazzi , con fotografie di Francesco Termine , in un’ottica di promozione degli sport sostenibili .\n«Un’iniziativa che condividiamo pienamente – afferma Andrea Esposito , presidente LNI Amalfi – per sensibilizzare i giovani alla cultura del mare e alla sua salvaguardia. Speriamo che il messaggio arrivi forte e chiaro alle nuove generazioni».\nInclusione e giustizia minorile: il mare come riscatto Particolarmente significativa la partecipazione dei giovani sub del Centro di Giustizia Minorile dell’Area Penale di Napoli , impegnati nelle immersioni del progetto “ Bust Busters ”, promosso da Archeoclub d’Italia . Un’esperienza che unisce educazione ambientale e recupero sociale , offrendo occasioni concrete di riscatto e integrazione .\n«Diffondere la cultura della tutela del mare è essenziale – sottolinea Rosario Santanastasio , presidente nazionale di Archeoclub – e farlo coinvolgendo i giovani significa costruire il futuro con consapevolezza e responsabilità».\nUna rete di istituzioni e associazioni per Amalfi sostenibile Il progetto coinvolge una fitta rete di attori: Comune di Amalfi , Capitaneria di Porto , Marina Militare , Arma dei Carabinieri , Protezione Civile Millennium , ISVEC , Dipartimento di Giustizia Minorile della Campania , insieme a numerose associazioni locali e operatori subacquei coordinati dal Settore Ambiente guidato dall’ing. Raffaella Petrone .\n«La tutela della biodiversità è uno degli obiettivi del nostro Piano Strategico per il Turismo – dichiara il Sindaco Daniele Milano – Siamo orgogliosi di poter contare su una così ampia partecipazione civica ed istituzionale».\nSocial e comunicazione L’iniziativa sarà promossa attraverso i canali social ufficiali Instagram e Facebook di Visit Amalfi e del Comune di Amalfi , con gli hashtag: #RispettaAmalfi | #KeepAmalfiSustainable | #KeepCalm&KeepClean",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Environment",
    "Social Issue"
  ],
  "topics": [
    "Environment->environmental clean-up",
    "Environment->sustainability",
    "Social Issue->social problem",
    "Social Issue->social condition",
    "Social Issue->social services"
  ],
  "ai_allow": true,
  "has_canonical": false,
  "breaking": null,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [
      {
        "name": "Marini",
        "sentiment": "none"
      }
    ],
    "locations": [
      {
        "name": "Piazza della Bussola",
        "sentiment": "none"
      },
      {
        "name": "Costiera Amalfitana",
        "sentiment": "none"
      }
    ],
    "organizations": [
      {
        "name": "Sostenibilità Ambientale",
        "sentiment": "none",
        "tickers": []
      },
      {
        "name": "Patrimonio UNESCO",
        "sentiment": "none",
        "tickers": [
          {
            "ticker": null,
            "exchange": null
          }
        ]
      },
      {
        "name": "Comune di Amalfi",
        "sentiment": "none",
        "tickers": []
      }
    ]
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-10-16T16:47:48.455+03:00",
  "updated": "2025-10-16T16:57:59.000+03:00"
}