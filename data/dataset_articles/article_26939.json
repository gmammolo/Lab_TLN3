{
  "thread": {
    "uuid": "1658d73d8f976eaba876c8d7fbd1053d39ff51d2",
    "url": "https://www.antena3.ro/economic/companii/rombat-producator-roman-de-baterii-auto-recicleaza-98-din-componente-alin-ioanes-obiectivul-final-este-sa-ramanem-sustenabili-763364.html",
    "site_full": "www.antena3.ro",
    "site": "antena3.ro",
    "site_section": "https://www.antena3.ro/politica/liderul-psd-iasi-cere-demisia-presedintelui-cj-din-cauza-erorilor-de-management-de-la-spitalul-sf-maria-unde-au-murit-7-bebelusi-761326.html",
    "site_categories": [
      "media"
    ],
    "section_title": "Liderul PSD Iaşi cere demisia preşedintelui CJ, din cauza erorilor de management de la Spitalul &quot;Sf. Maria&quot;, unde au murit 7 bebeluşi  | Antena 3 CNN",
    "site_title": "Antena 3 CNN - Exclusive News Channel Partner",
    "title": "Rombat, producător român de baterii auto, reciclează 98% din componente. Alin Ioaneș: \"Obiectivul final este să rămânem sustenabili\" | Antena 3 CNN",
    "title_full": "Rombat, producător român de baterii auto, reciclează 98% din componente. Alin Ioaneș: \"Obiectivul final este să rămânem sustenabili\" | Antena 3 CNN",
    "published": "2025-10-16T16:38:00.000+03:00",
    "replies_count": 0,
    "participants_count": 1,
    "site_type": "news",
    "country": "RO",
    "main_image": "https://www.antena3.ro/thumbs/amp/2025/10/16/rombat-producator-roman-de-baterii-auto-recicleaza-98-din-componente-alin-ioanes-obiectivul-final-este-sa-ramanem-sustenabili-1015736.webp",
    "performance_score": 0,
    "domain_rank": 8395,
    "domain_rank_updated": "2025-10-13T00:00:00.000+03:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "1658d73d8f976eaba876c8d7fbd1053d39ff51d2",
  "url": "https://www.antena3.ro/economic/companii/rombat-producator-roman-de-baterii-auto-recicleaza-98-din-componente-alin-ioanes-obiectivul-final-este-sa-ramanem-sustenabili-763364.html",
  "ord_in_thread": 0,
  "author": "I.D.",
  "published": "2025-10-16T16:38:00.000+03:00",
  "title": "Rombat, producător român de baterii auto, reciclează 98% din componente. Alin Ioaneș: \"Obiectivul final este să rămânem sustenabili\" | Antena 3 CNN",
  "text": "La Romexpo s-a desfășurat Smart Urban Mobility, cel mai important eveniment dedicat soluțiilor pentru transportul urban inteligent. În cadrul evenimentului organizat de Antena 3 CNN și Salonul Auto București, conferința Vinerea Verde a reunit experți, autorități și reprezentanți ai unor companii inovatoare care au discutat despre tranziția spre o mobilitate sustenabilă.\nUnul dintre momentele centrale ale conferinței l-a avut în prim-plan pe Alin Ioaneș, CEO Rombat, companie românească emblematică din industria auto. Acesta a vorbit despre strategia companiei și despre felul în care Rombat integrează principiile economiei circulare în activitatea sa:\n„Ne place să fim pe plus, pentru că vorbim despre nevoia de a ajunge la net-zero, iar obiectivul final este să rămânem sustenabili. Tranziția de la economia liniară – cumpără, utilizează, aruncă – la cea circulară, bazată pe reutilizare, refabricare și reciclare, este esențială.”\nCEO-ul Rombat a precizat că peste 98% dintre componentele produselor companiei sunt reciclabile, iar Rombat recuperează chiar mai mult decât produce:\n„Recuperăm exact și chiar mai mult decât punem pe piață. Avem planuri de extindere în zona reciclării, iar resursele utilizate pentru produsele noastre provin, în proporție de 97%, din energie verde.”\nÎn contextul competiției globale și al provocărilor industriei auto, CEO Rombat a vorbit și despre importanța menținerii competitivității:\n„Suntem într-o industrie în care e tot mai greu să rămâi relevant. România are 14% din economie bazată pe industria automotive, așa că e esențial să ne menținem competitivi și sustenabili. Exportăm peste 70% din producția noastră, ceea ce nu e deloc ușor.”\nAlin Ioaneş a încheiat subliniind rolul strategic al bateriei în viitorul mobilității urbane și industriale: „În centrul tranziției spre net-zero se află o baterie – fie că vorbim de automobile, stocare de energie, semaforizare sau infrastructură urbană. Ne bucurăm că, în sfârșit, suntem în centrul atenției.\", a conchis acesta.\n× Abonează-te la canalul de WhatsApp Antena 3 CNN\nFanatik Stanciu sau Hagi? Cine va fi căpitanul echipei naționale! Decizia anunțată de Mircea Lucescu în direct",
  "highlightText": "",
  "highlightTitle": "",
  "highlightThreadTitle": "",
  "language": "romanian",
  "sentiment": "positive",
  "categories": [
    "Environment",
    "Economy, Business and Finance"
  ],
  "topics": [
    "Environment->sustainability",
    "Environment->waste materials",
    "Economy, Business and Finance->manufacturing and engineering"
  ],
  "ai_allow": true,
  "has_canonical": false,
  "breaking": false,
  "webz_reporter": false,
  "external_links": [
    "https://www.facebook.com/plugins/video.php?height=314&href=https%3A%2F%2Fwww.facebook.com%2FAntena3Oficial%2Fvideos%2F2390193178049919%2F&show_text=false&width=560&t=0",
    "https://app.mycountrytalks.org/talks/eada67e2-7bc0-47ba-8729-91e9f379fd40/join?starting_question=1418",
    "https://www.fanatik.ro/stanciu-sau-hagi-cine-va-fi-capitanul-echipei-nationale-decizia-anuntata-de-mircea-lucescu-in-direct-21296112",
    "https://whatsapp.com/channel/0029VaalXOW002TFhMYZ951t",
    "https://fanatik.ro/stanciu-sau-hagi-cine-va-fi-capitanul-echipei-nationale-decizia-anuntata-de-mircea-lucescu-in-direct-21296112",
    "https://facebook.com/plugins/video.php?height=314&href=https%3A%2F%2Fwww.facebook.com%2FAntena3Oficial%2Fvideos%2F2390193178049919%2F&show_text=false&width=560&t=0",
    "https://www.facebook.com/plugins/video.php",
    "https://www.app.mycountrytalks.org/talks/eada67e2-7bc0-47ba-8729-91e9f379fd40/join?starting_question=1418",
    "https://app.mycountrytalks.org/talks/eada67e2-7bc0-47ba-8729-91e9f379fd40/join",
    "https://www.whatsapp.com/channel/0029VaalXOW002TFhMYZ951t"
  ],
  "external_images": [],
  "internal_images": [],
  "entities": {
    "persons": [],
    "locations": [],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-10-16T16:49:20.081+03:00",
  "updated": "2025-10-16T17:02:20.000+03:00"
}