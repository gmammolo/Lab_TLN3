{
  "thread": {
    "uuid": "1f123d5955df4c7650e71b14af5fc9b2cd1b40e7",
    "url": "https://www.mehrnews.com/news/6646784/از-آسمان-پرستاره-تا-سافاری-نقشه-راه-یزد-برای-جذب-و-توسعه-گردشگری",
    "site_full": "www.mehrnews.com",
    "site": "mehrnews.com",
    "site_section": "https://mehrnews.com/rss",
    "site_categories": [
      "media"
    ],
    "section_title": "خبرگزاری مهر | اخبار ایران و جهان | Mehr News Agency",
    "site_title": null,
    "title": "از آسمان پرستاره تا سافاری؛ نقشه راه یزد برای جذب و توسعه گردشگری کویر",
    "title_full": "از آسمان پرستاره تا سافاری؛ نقشه راه یزد برای جذب و توسعه گردشگری کویر",
    "published": "2025-11-06T08:22:00.000+02:00",
    "replies_count": 0,
    "participants_count": 1,
    "site_type": "news",
    "country": "US",
    "main_image": "https://media.mehrnews.com/d/2025/03/29/4/5442184.jpg?ts=1743236500130",
    "performance_score": 0,
    "domain_rank": 12373,
    "domain_rank_updated": "2025-10-26T23:00:00.000+02:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "1f123d5955df4c7650e71b14af5fc9b2cd1b40e7",
  "url": "https://www.mehrnews.com/news/6646784/از-آسمان-پرستاره-تا-سافاری-نقشه-راه-یزد-برای-جذب-و-توسعه-گردشگری",
  "ord_in_thread": 0,
  "author": "خبرگزاری مهر | اخبار ایران و جهان | Mehr News Agency",
  "published": "2025-11-06T08:22:00.000+02:00",
  "title": "از آسمان پرستاره تا سافاری؛ نقشه راه یزد برای جذب و توسعه گردشگری کویر",
  "text": "خبرگزاری مهر، گروه استانها: استان یزد، نگین درخشان در قلب کویر مرکزی ایران، بار دیگر در حال تجربه رونقی تازه در صنعت گردشگری است. پس از یک دوره کوتاه رکود ناشی از ناآرامیهای منطقهای، چهره گردشگری مجدد جانی دوباره گرفته است.\nسرمایهگذاری هوشمندانه بر روی بینظیرترین گنجینه این منطقه؛ یعنی پهنههای بیکران و اسرارآمیز کویر، میتواند پایههای محکمی برای تبدیل شدن به قطب بیبدیل گردشگری کویری شود.\nهر چند ابعاد مختلفی در پرداختن به هر سوژه و موضوع وجود دارد و هر فرصت و ظرفیتی، تهدیدها و چالشهای منحصر به فردی در حوزههای مختلف اجتماعی، فرهنگی، اقتصادی و گردشگری رقم میزند اما به هر حال ویژگی متمایز یزد، قرار داشتن در پهنه وسیع کویر با جاذبههای منحصربهفرد و باور نکردنی است که میتواند آرامش بخش روح و روان انسان در طول زندگی سخت ماشینی امروز باشد.\nسید محمد رستگاری در گفتوگو با خبرنگار مهر با تأکید بر لزوم توسعه زیرساختهای اقامتی و تفریحی در بیابان، از کمپهای کویری به عنوان موتور محرکه گردشگری طبیعتپایه در استان یاد کرد و گفت: استان یزد با ایجاد کمپهای مجهز و امن در سایتهایی مانند صادقآباد بافق، زمینه را برای برگزاری تورهای تخصصی کویرنوردی، شترسواری و رصد ستارگان فراهم کرده است.\nمدیرکل میراث فرهنگی، گردشگری و صنایع دستی استان یزد افزود: این کمپها، نقطه آغاز بینظیرترین تجربه سفر در کویر و آسمان پرستاره کویر مرکزی ایران هستند.\nرستگاری با اشاره به فعالیتهای قابل ارائه در این کمپها، خاطرنشان کرد: در این اردوگاهها، امکان برگزاری تورهای سافاری، موتورسواری و کالسکهسواری در تپههای ماسهای، و همچنین برنامههای گروهی برای رصد آسمان شب و آموزش کویرنوردی ایمن فراهم است.\nوی تصریح کرد: هدف ما تنها اسکان گردشگران نیست، بلکه خلق یک تجربه کامل و خاطرهانگیز از طریق تلفیق طبیعت بکر، تفریحات مهیج و آشنایی با فرهنگ اصیل کویرنشینی است.\nمدیرکل میراث فرهنگی، گردشگری و صنایع دستی استان یزد با بیان اینکه کمپینگهای کویری پیش نیاز تبدیل شدن یزد به قطب بینالمللی بیابانگردی هستند، از برنامهریزی برای توسعه و ارتقای این مراکز در مناطق نمونهای مانند فهرج، خرانق و عصرآباد خبر داد و افزود: این اقدام، نه تنها گردشگری را رونق میبخشد، بلکه به ایجاد اشتغال پایدار برای جوامع محلی و معرفی هرچه بیشتر ظرفیتهای بینظیر طبیعت ایران منجر خواهد شد.\nرشد دوباره گردشگری کویر یزد پس از کاهش موقتی مسافران در پی جنگ اخیر؛ ۱۰ کمپ کویری دارای مجوز در استان یزد فعال هستند\nمعاون گردشگری ادارهکل میراثفرهنگی، گردشگری و صنایعدستی استان یزد نیز در گفتوگو با خبرنگار مهر از رشد دوباره گردشگری در یزد و مناطق کویری استان پس از افت موقت ناشی از جنگ ۱۲ روزه خبر داد و با اشاره به مقایسه وضعیت امسال با سال گذشته گفت: بهطور کلی، گردشگری در یزد تا پیش از جنگ اخیر در وضعیت مطلوبی قرار داشت، اما پس از بروز جنگ ۱۲ روزه، تعداد گردشگران و مسافران و به دنبال آن گردشگری کویری در استان نیز کاهش یافت. با این وجود، از شهریور ماه روند بازدیدها و گردشگران دوباره صعودی شده است و شاهد افزایش گردشگر در شهر جهانی یزد و کویر هستیم.\nسیدعلیرضا سالار حسینی افزود: فعالان گردشگری در حوزه کویر، برنامههای متنوعی را جهت جذب گردشگران به مناطق کویری و کمپها دارند که عمدتاً در پایان هفتهها برگزار میکنند. این برنامهها عموماً جشنها و رویدادهای شادیآفرین هستند که با هدف جذب گردشگر و ایجاد نشاط در بین مسافران و بازدیدکنندگان برگزار میشود.\nمعاون گردشگری ادارهکل میراث فرهنگی، گردشگری و صنایع دستی استان یزد بیان کرد: ما نیز در سطح اداره کل، تلاش داریم برنامهها، رویدادها و جشنوارههای ویژهای را به سمت معرفی ظرفیتهای کویر سوق دهیم.\nوی گفت: تاکنون چند جشنواره مرتبط با کویر برگزار شده و در آینده نیز این روند ادامه خواهد داشت تا کویر یزد بیش از پیش در داخل و خارج از کشور شناخته شود.\nسالار حسینی با اشاره به برنامههای نظارتی ادارهکل افزود: بازدیدهای دورهای و ماهانه از کمپهای کویری بهصورت منظم انجام میشود. این نظارتها شامل بررسی وضعیت خدمات، قیمتها و رسیدگی فوری به شکایات واصله در کمتر از ۴۸ ساعت است.\nوی در پایان گفت: در حال حاضر ۱۰ کمپ کویری دارای مجوز در استان یزد فعال هستند و چند مجموعه دیگر نیز در حال تکمیل مراحل اداری برای آغاز فعالیت خود میباشند، با افزایش این کمپها، ظرفیت گردشگری کویری یزد نیز بهزودی گسترش مییابد.\nیزد، آیندهی گردشگری کویر ایران را میسازد\nسرپرست معاونت برنامهریزی و سرمایهگذاری استان یزد نیز در گفتوگو با خبرنگار مهر، با اشاره به ظرفیت یزد جهت تبدیل شدن یزد به قطب بینالمللی کویرنوردی و بیابانگردی اظهار کرد: کویر برای ما در یزد، یک موهبت و یک ثروت خدادادی است.\nمژگان گلزار، در خصوص اولویتهای میراث فرهنگی برای جذب سرمایهگذار در کویر گفت: قطعاً در صدر اولویتها احداث هتلهای ۵ ستاره کویری با معماری اصیل قرار دارد. گردشگر بینالمللی امروز، علاوه بر تجربه بکر طبیعت، به دنبال امکانات باکیفیت است. پس از آن، سافاری، پارکهای بینالمللی و پارکهای طبیعتگردی با المانهای منحصربهفرد مانند بزرگترین مجسمههای شنی جهان، همچنین احیای دهکدههای گردشگری کویری و کاروانسراهای تاریخی برای تبدیل به اقامتگاهها در دستور کار هستند تا زیرساختهای ویژهتری برای جذب گردشگر فراهم شود.\nوی با اشاره به اینکه یزد به عنوان اولین استان مجری مجوزهای بینام، بستههای سرمایهگذاری آماده و مطالعات امکانسنجی شده را جهت ارائه به سرمایهگذاران دارد بیان کرد: پهنههای متعددی از پارکهای طبیعتگردی، برای سرمایهگذاری معرفی شدهاند و مناطق نمونه مصوب زیادی داریم که همه نقشه راه روشنی برای سرمایهگذار هستند.\nگلزار در پاسخ به این سوال که یکی از دغدغههای اصلی سرمایهگذاران، زیرساختها و راههای دسترسی، جاده، برق و اینترنت در مناطق کویری است ادامه داد: با کمبود اعتبارات جدی در این حوزه روبرو هستیم اما با پیگیریهای مستمر، در سالهای اخیر اقدامات مؤثری صورت گرفته است و از محل اعتبارات تملک داراییها، ساماندهی راههای دسترسی، برقرسانی و اینترنترسانی به سایتهایی مانند پارکهای طبیعتگردی شهرآفتاب، بادیه و آوای ابرکوه را در دست اجرا داریم.\nخوششبختانه نگاه بلند مسئولانه را در استان یزد شاهد هستیم و محمدرضا بابایی استاندار یزد نیز تاکید دارد که توسعه ژئوپارکهای منحصربهفرد کویری برای جذب گردشگران داخلی و خارجی، ایجاد کمپهای گردشگری مدرن و سایر ظرفیتهای موجود در کویر که با اقلیم منطقه یزد سازگار باشد در دستور کار است و یزد به عنوان نگین کویر ایران برنامههای متنوعی در حال اجرا دارد تا شکوفایی اقتصادی در مناطق کویری بیش از پیش رقم بخورد.\nبرای نوشتن فصل نوینی در تاریخ گردشگری کویری ایران به عزم راسخ مسئولان در جهت افزایش زیرساختهای استان یزد نیاز است. کویر، که روزگاری نماد خشکی و بی زندگی پنداشته میشد، امروز به عنوان کانون زایش تجربههای گردشگری بینظیر و موتور محرکه توسعه اقتصاد گردشگری قلمداد میشود، هر چند یزد تاریخی راه خود را به سوی آیندهای درخشان در نقشه گردشگری جهان پیدا کرده است اما این مسیر پرپیچوخم، با چالشهایی مانند کمبود اعتبارات برای توسعه زیرساختها روبروست، که با ارادهای استوار برای رفع آنها رفع و پیموده میشود.\nیزد این ظرفیت را دارد که به عنوان پایتخت گردشگری کویری ایران و خاورمیانه شود و با ایجاد اشتغال پایدار و معرفتافزایی درباره ظرفیتهای بکر طبیعت ایران، گامی بلند در راستای توسعه متوازن ملی بردارد.",
  "highlightText": "",
  "highlightTitle": "",
  "highlightThreadTitle": "",
  "language": "persian",
  "sentiment": "positive",
  "categories": [
    "Lifestyle and Leisure",
    "Environment"
  ],
  "topics": [
    "Lifestyle and Leisure->travel and tourism",
    "Environment->nature",
    "Environment->parks"
  ],
  "ai_allow": true,
  "has_canonical": false,
  "breaking": false,
  "webz_reporter": false,
  "external_links": [],
  "external_images": [],
  "internal_images": [
    "https://media.mehrnews.com/d/2025/04/02/3/5447235.jpg?ts=1743612262515",
    "https://media.mehrnews.com/d/2025/04/02/3/5447247.jpg?ts=1743612518555",
    "https://media.mehrnews.com/d/2015/09/17/3/1834777.jpg?ts=1486462047399",
    "https://media.mehrnews.com/d/2025/04/02/3/5447244.jpg?ts=1743612503183"
  ],
  "entities": {
    "persons": [],
    "locations": [],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [
      "fake_news"
    ],
    "top_news": [],
    "bias": "right",
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-11-06T08:26:39.302+02:00",
  "updated": "2025-11-06T08:29:03.000+02:00"
}