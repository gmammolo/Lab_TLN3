{
  "thread": {
    "uuid": "92a03e82541e64201c9efca6a689aeea2252f581",
    "url": "https://www.malpensa24.it/strade-piu-sicure-a-borsano-e-sacconago-arrivano-nuovi-rialzi-pedonali/",
    "site_full": "www.malpensa24.it",
    "site": "malpensa24.it",
    "site_section": "https://www.malpensa24.it/category/aeroporto",
    "site_categories": [
      "uncategorized"
    ],
    "section_title": "AEROPORTO Archivi - MALPENSA24",
    "site_title": "PRIMA PAGINA - MALPENSA24",
    "title": "Strade più sicure a Borsano e Sacconago: arrivano nuovi rialzi pedonali",
    "title_full": "Strade più sicure a Borsano e Sacconago: arrivano nuovi rialzi pedonali",
    "published": "2025-11-06T09:55:00.000+02:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://www.malpensa24.it/wp-content/uploads/2025/11/IMG_20251106_085338-2.jpg",
    "performance_score": 0,
    "domain_rank": 171748,
    "domain_rank_updated": "2025-10-26T23:00:00.000+02:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "92a03e82541e64201c9efca6a689aeea2252f581",
  "url": "https://www.malpensa24.it/strade-piu-sicure-a-borsano-e-sacconago-arrivano-nuovi-rialzi-pedonali/",
  "ord_in_thread": 0,
  "author": "Andrea Aliverti",
  "published": "2025-11-06T09:55:00.000+02:00",
  "title": "Strade più sicure a Borsano e Sacconago: arrivano nuovi rialzi pedonali",
  "text": "BUSTO ARSIZIO – Più dossi per tutti: a Borsano e Sacconago arriva una serie di nuovi attraversamenti pedonali rialzati per mettere in sicurezza le vie che tendono a trasformarsi in “piste” da Formula 1. Ci sono anche luoghi particolarmente sensibili come via Piombina, di fronte alla sede di Anffas, e via Alba, di fronte alla scuola che ospita l’Aias, ma anche in via Liguria, dove c’è il cimitero di Sacconago. Un investimento da 210mila euro in tutto che ha avuto il via libera nella seduta di giunta di ieri, 5 novembre.\nGli interventi\nSu proposta del sindaco Emanuele Antonelli, che è anche delegato ai lavori pubblici, “è stato approvato il progetto di fattibilità tecnico-economica relativo agli interventi di sicurezza stradale in diversi tratti delle vie cittadine, per una spesa di 210mila euro – annuncia Palazzo Gilardoni in una nota – sono stati previsti, in particolare, i seguenti interventi prioritari“:\n- Attraversamento pedonale con sistema luminoso salva-pedone in viale Toscana, in prossimità dell’incrocio con via Chisimaio;\n- Due attraversamenti pedonali rialzati in via Novara;\n- Attraversamento pedonale rialzato in via Piombina, di fronte all’ANFFAS (lavori da eseguire dopo la realizzazione della linea del teleriscaldamento);\n- Attraversamento pedonale rialzato in via Ferrer, prima dell’incrocio con la via Baraggioli;\n- Attraversamento pedonale rialzato in viale Liguria, in corrispondenza del cimitero di Sacconago e via Poma;\n- Attraversamento pedonale rialzato in via Alba in prossimità dell’AIAS.\n[Busto, più sicurezza sulle strade con dieci nuovi rialzi ai passaggi pedonali]",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Environment"
  ],
  "topics": [
    "Environment->sustainability"
  ],
  "ai_allow": true,
  "has_canonical": false,
  "breaking": false,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [
      {
        "name": " Emanuele Antonell",
        "sentiment": "none"
      }
    ],
    "locations": [
      {
        "name": "Sacconago",
        "sentiment": "none"
      },
      {
        "name": "Borsano",
        "sentiment": "none"
      },
      {
        "name": " viale Toscan",
        "sentiment": "none"
      },
      {
        "name": " via Liguri",
        "sentiment": "none"
      },
      {
        "name": " via Novar",
        "sentiment": "none"
      },
      {
        "name": " Sacconag",
        "sentiment": "none"
      },
      {
        "name": " Piombin",
        "sentiment": "none"
      },
      {
        "name": " Anffa",
        "sentiment": "none"
      }
    ],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-11-06T10:24:57.862+02:00",
  "updated": "2025-11-06T10:30:27.000+02:00"
}