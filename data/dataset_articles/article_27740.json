{
  "thread": {
    "uuid": "fe9d1cfe236903c3fd0c22e00486b32f951ab032",
    "url": "https://www.targatocn.it/2025/11/06/leggi-notizia/argomenti/politica/articolo/diano-dalba-entra-nella-rete-dei-comuni-amici-dellenergia-pulita-1.html",
    "site_full": "www.targatocn.it",
    "site": "targatocn.it",
    "site_section": "http://www.targatocn.it/rss.xml",
    "site_categories": [
      "media",
      "top_news_it",
      "top_news"
    ],
    "section_title": "TargatoCn.it",
    "site_title": "Targatocn.it&nbsp;-&nbsp;Notizie provincia di Cuneo - News e video in tempo reale di cronaca, politica, attualità, eventi",
    "title": "Diano d'Alba entra nella rete dei Comuni \"amici\" dell'energia pulita",
    "title_full": "Diano d'Alba entra nella rete dei Comuni \"amici\" dell'energia pulita",
    "published": "2025-11-06T11:29:00.000+02:00",
    "replies_count": 0,
    "participants_count": 0,
    "site_type": "news",
    "country": "IT",
    "main_image": "https://www.targatocn.it/fileadmin/archivio/ilnazionale/2025/11/2025_11_Diano_Alba_Associazione_Energie_Rinnovabili_02.jpeg",
    "performance_score": 1,
    "domain_rank": 65066,
    "domain_rank_updated": "2025-10-26T23:00:00.000+02:00",
    "licensing_agency": [],
    "social": {
      "facebook": {
        "likes": 18,
        "comments": 0,
        "shares": 1
      },
      "vk": {
        "shares": 0
      }
    }
  },
  "uuid": "fe9d1cfe236903c3fd0c22e00486b32f951ab032",
  "url": "https://www.targatocn.it/2025/11/06/leggi-notizia/argomenti/politica/articolo/diano-dalba-entra-nella-rete-dei-comuni-amici-dellenergia-pulita-1.html",
  "ord_in_thread": 0,
  "author": null,
  "published": "2025-11-06T11:29:00.000+02:00",
  "title": "Diano d'Alba entra nella rete dei Comuni \"amici\" dell'energia pulita",
  "text": "Diano d’Alba entra ufficialmente nella rete nazionale “Un Comune per Amico”, promossa da Anter – Associazione Nazionale Tutela Energie Rinnovabili.\nLa cerimonia si è svolta lunedì 3 novembre a Palazzo Giustiniani, tra le sedi del Senato della Repubblica, a Roma. A rappresentare la città langarola c’erano il sindaco Ezio Cardinale e l’ambasciatrice volontaria Giorgia Mazzetto.\nIl progetto “Un Comune per Amico” unisce le amministrazioni italiane che intendono promuovere la transizione ecologica e culturale verso un futuro sostenibile, attraverso campagne di sensibilizzazione, attività nelle scuole e azioni concrete sul territorio.\nNel corso della cerimonia, il presidente di Anter Alessandro Giovannini ha letto un messaggio di congratulazioni inviato dal ministro Maria Elisabetta Alberti Casellati, sottolineando come “la transizione ecologica debba partire da una transizione culturale”. Sono intervenuti anche il senatore Adriano Paroli, il direttore Lohengrin Becagli e il cavaliere Antonio Rancati del Comitato Scientifico.\n“Premiamo i Comuni che per primi hanno creduto nel progetto – ha dichiarato Becagli – scegliendo di fare rete per costruire insieme un futuro più sostenibile”. Con l’ingresso di Diano d’Alba, le Langhe rafforzano il loro ruolo da protagoniste nel panorama delle energie rinnovabili e della sostenibilità ambientale.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Environment"
  ],
  "topics": [
    "Environment->energy saving"
  ],
  "ai_allow": true,
  "has_canonical": false,
  "breaking": true,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [
      {
        "name": "Diano",
        "sentiment": "negative"
      },
      {
        "name": "Maria Elisabetta Alberti Casellati",
        "sentiment": "none"
      },
      {
        "name": "Anter Alessandro Giovannini",
        "sentiment": "none"
      },
      {
        "name": "Lohengrin Becagli",
        "sentiment": "none"
      },
      {
        "name": "Giorgia Mazzetto",
        "sentiment": "none"
      },
      {
        "name": "Antonio Rancati",
        "sentiment": "none"
      },
      {
        "name": "Adriano Paroli",
        "sentiment": "none"
      }
    ],
    "locations": [
      {
        "name": "As",
        "sentiment": "none"
      },
      {
        "name": "Palazzo Giustiniani",
        "sentiment": "none"
      },
      {
        "name": "Roma",
        "sentiment": "none"
      }
    ],
    "organizations": [
      {
        "name": "Anter",
        "sentiment": "negative",
        "tickers": []
      },
      {
        "name": "Nazionale Tutela Energie Rinnovabili",
        "sentiment": "none",
        "tickers": []
      },
      {
        "name": "Senato della Repubblica",
        "sentiment": "none",
        "tickers": [
          {
            "ticker": null,
            "exchange": null
          }
        ]
      },
      {
        "name": "Un Comune per Amico",
        "sentiment": "none",
        "tickers": []
      }
    ]
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [
      "top_news_it",
      "top_news"
    ],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-11-06T11:45:20.538+02:00",
  "updated": "2025-11-07T12:05:19.000+02:00"
}