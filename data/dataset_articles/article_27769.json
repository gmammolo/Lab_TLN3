{
  "thread": {
    "uuid": "82808ca9f5f89f095be25b76f21f0626cbe859d2",
    "url": "https://noi.md/md/economie/moldova-invata-din-expertiza-frantei-pentru-a-imbunatati-gestionarea-riscurilor-agricole",
    "site_full": "noi.md",
    "site": "noi.md",
    "site_section": "http://noi.md/",
    "site_categories": [
      "media"
    ],
    "section_title": "Știri din Moldova. Toate știrile din Republica Moldova",
    "site_title": "Știri din Moldova. Toate știrile din Republica Moldova",
    "title": "Moldova învață din expertiza Franței pentru a îmbunătăți gestionarea riscurilor agricole",
    "title_full": "Moldova învață din expertiza Franței pentru a îmbunătăți gestionarea riscurilor agricole",
    "published": "2025-11-06T11:45:00.000+02:00",
    "replies_count": 0,
    "participants_count": 1,
    "site_type": "news",
    "country": "MD",
    "main_image": "https://noi.md/uploads/newsthumbs/760_500/2025_11_06/846600.jpg?1762422785",
    "performance_score": 0,
    "domain_rank": 55924,
    "domain_rank_updated": "2025-10-26T23:00:00.000+02:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "82808ca9f5f89f095be25b76f21f0626cbe859d2",
  "url": "https://noi.md/md/economie/moldova-invata-din-expertiza-frantei-pentru-a-imbunatati-gestionarea-riscurilor-agricole",
  "ord_in_thread": 0,
  "author": "MLD MEDIA SRL",
  "published": "2025-11-06T11:45:00.000+02:00",
  "title": "Moldova învață din expertiza Franței pentru a îmbunătăți gestionarea riscurilor agricole",
  "text": "Ajustarea mecanismelor de gestionare a riscurilor în agricultură la standardele Uniunii Europene constituie un pas important în procesul de integrare europeană a Republicii Moldova și în pregătirea sectorului agricol din țară pentru aderarea la Politica Agricolă Comună a UE.\nVizita de studiu se desfășoară în perioada 3–6 noiembrie curent și este organizată cu sprijinul Proiectului „Dialogul Moldo-German privind Politicile în Agricultură” (APD Moldova), implementat în cadrul Programului de Cooperare Bilaterală finanțat de Ministerul Federal German pentru Agricultură, Alimentație și Identitate Regională.\nAgenda vizitei include întrevederi și discuții cu instituții-cheie implicate în managementul riscurilor agricole din Franța, precum Ministerul Agriculturii și Alimentației, Camera Agricolă, Fondul Național Mutual pentru Riscuri Sanitar-Veterinare și de Mediu, compania de asigurări agricole GROUPAMA, dar și cu organizații ale antreprenorilor agricoli, cum ar fi Uniunea Fermierilor și Confederația Producătorilor de Sfeclă de Zahăr.\nSecretarul general adjunct al MAIA, Ina Butucel, care conduce delegația moldovenească, a declarat că Republica Moldova este interesată să cunoască cele mai bune practici și experiențe ale statelor membre ale Uniunii Europene în dezvoltarea sectorului agricol, pentru a elabora mecanisme eficiente de gestionare a riscurilor care să corespundă criteriilor europene. ”În situația în care agricultura este predispusă multiplelor riscuri, mai ales în ultimii ani, ne-am convins cît de important este să dispunem de instrumente funcționale de prevenire și gestionare a riscurilor. Experiența țărilor avansate este deosebit de relevantă pentru Moldova în acest proces”, a precizat Secretarul general adjunct al MAIA.Riscurile în agricultură pot fi cauzate de dezastre naturale, schimbări climatice, crize economice sau crize regionale și pot afecta activitatea întreprinderilor agricole, veniturile acestora, precum și stabilitatea pieței și a prețurilor. Din acest motiv, dezvoltarea unor mecanisme eficiente de prevenire, reducere și gestionare a riscurilor, dar și de sprijinire a fermierilor, este esențială pentru consolidarea și durabilitatea agriculturii moldovenești. Gestionarea riscurilor include diverse tehnici şi instrumente, care aplicate eficient pot contribui la evitarea sau minimiza pierderile, dar şi la valorifica oportunităţilor.",
  "highlightText": "",
  "highlightTitle": "",
  "highlightThreadTitle": "",
  "language": "romanian",
  "sentiment": "positive",
  "categories": [
    "Environment",
    "Economy, Business and Finance"
  ],
  "topics": [
    "Environment->sustainability",
    "Economy, Business and Finance->agriculture",
    "Economy, Business and Finance->business service"
  ],
  "ai_allow": true,
  "has_canonical": false,
  "breaking": false,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [],
    "locations": [],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-11-06T11:53:31.812+02:00",
  "updated": "2025-11-06T11:59:07.000+02:00"
}