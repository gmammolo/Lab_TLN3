{
  "thread": {
    "uuid": "31b0029433a289e87cd030f802d1535d35be8fb4",
    "url": "https://imperiapost.it/778315/a-chiusavecchia-la-green-community-concrete-e-verdi-fa-il-punto-sui-fondi-pnrr-entro-lanno-chiusura-per-l80-dei-progetti",
    "site_full": "imperiapost.it",
    "site": "imperiapost.it",
    "site_section": "https://www.imperiapost.it",
    "site_categories": [],
    "section_title": "Home | Imperiapost - L&#039;informazione libera della tua città",
    "site_title": "Home | Imperiapost - L&#039;informazione libera della tua città",
    "title": "A Chiusavecchia la Green Community \"Concrete e verdi\" fa il punto sui fondi PNRR: entro l'anno chiusura per l'80% dei progetti",
    "title_full": "A Chiusavecchia la Green Community \"Concrete e verdi\" fa il punto sui fondi PNRR: entro l'anno chiusura per l'80% dei progetti",
    "published": "2025-11-06T11:04:00.000+02:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://imperiapost.it/wp-content/uploads/2025/11/Green-Community-Chiusavecchia-Imperiapost.jpg",
    "performance_score": 0,
    "domain_rank": 192588,
    "domain_rank_updated": "2025-10-26T23:00:00.000+02:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "31b0029433a289e87cd030f802d1535d35be8fb4",
  "url": "https://imperiapost.it/778315/a-chiusavecchia-la-green-community-concrete-e-verdi-fa-il-punto-sui-fondi-pnrr-entro-lanno-chiusura-per-l80-dei-progetti",
  "ord_in_thread": 0,
  "author": "Redazione",
  "published": "2025-11-06T11:04:00.000+02:00",
  "title": "A Chiusavecchia la Green Community \"Concrete e verdi\" fa il punto sui fondi PNRR: entro l'anno chiusura per l'80% dei progetti",
  "text": "Successo per la green community “Concrete e verdi: due Valli sostenibili”,finanziata in gran parte dal PNRR (M2C1 Investimento 3.2 Green Community PNRR Next Generation EU). Si è tenuta ieri pomeriggio a Chiusavecchia l’Assemblea dei Sindaci per fare il punto sullo stato di avanzamento e l’avvio alla chiusura dei progetti: un bilancio estremamente positivo che vede la maggior parte delle progettualità in fase conclusiva o già chiuse.\nL’obiettivo ambizioso è la chiusura dell’80% delle progettualità entro il 31 dicembre di quest’anno.\n“Rispetto a tutte le grandi difficoltà che in Italia ha il PNRR, qui siamo in controtendenza – afferma il Direttore generale di Anci Liguria Pierluigi Vinai – Siamo riusciti, grazie al buon lavoro fatto dal territorio, insieme con la Regione Liguria, la Provincia di Imperia e Anci, ad arrivare a una buonissima fase di chiusura e con l’intenzione di finire tutto entro l’anno, che è un anticipo importante rispetto alla media nazionale“.\nLa green community, che unisce gli 8 Comuni della Valle Impero (Aurigo, Borgomaro, Caravonica, Cesio, Chiusanico, Chiusavecchia, Lucinasco e Pontedassio) e l’Unione dei Comuni dell’Alta Valle Arroscia, sotto la regia di Anci Liguria, ha presentato numerosi progetti già completati, sia formalmente che finanziariamente:\n- linee guida del Piano Urbanistico Comunale (PUC): elaborazione conclusa e inviata ai Comuni per una pianificazione territoriale sostenibile e integrata, in linea con le direttive PNRR;\n- Secap d’ambito: studio sul piano d’azione per l’energia sostenibile e il clima (Secap) completato dal Dipartimento CIELI dell’Università di Genova e consegnato ai Comuni;\n- realizzazione Pozzo di Lucinasco: intervento concluso il 24 gennaio 2024.\nNumerose sono le iniziative in via di chiusura finanziaria o avviate:\n- trasporto pubblico locale: concluso l’accordo con Riviera Trasporti SpA per il Servizio Navetta Valle Impero, basato su uno studio dell’Università di Genova per l’introduzione di un servizio a chiamata;\n- lavori idrici: completate le progettazioni degli invasi in località Rio Agazza e Ciane (Comune di Pontedassio). L’intervento per la realizzazione invaso Ciane (cofinanziato PNRR e Regione Liguria) ha avviato i lavori il 28 ottobre 2025;\n- energia sostenibile ed efficienza: le caldaie a biomassa sono state installate e sono in funzione da febbraio 2025 nei Comuni di Pieve di Teco e Aquila D’Arroscia; inoltre, è in fase conclusiva la realizzazione di 15 impianti fotovoltaici in Comuni tra Valle Impero e Valle Arroscia; infine, a settembre 2025 è stata costituita la Comunità Energetica che coinvolge 7 degli 8 comuni della Valle Impero.\nQuesto successo, frutto della sinergia territoriale, non solo testimonia l’efficacia del modello della green community imperiese, ma la pone come esempio virtuoso e in controtendenza a livello nazionale nell’attuazione del PNRR.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Environment",
    "Economy, Business and Finance"
  ],
  "topics": [
    "Environment->sustainability",
    "Economy, Business and Finance->business and market analysis"
  ],
  "ai_allow": true,
  "has_canonical": false,
  "breaking": null,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [
      {
        "name": "Valli",
        "sentiment": "none"
      },
      {
        "name": "Pierluigi Vinai",
        "sentiment": "none"
      },
      {
        "name": "Chiusave",
        "sentiment": "none"
      }
    ],
    "locations": [
      {
        "name": "Provincia di Imperia",
        "sentiment": "none"
      },
      {
        "name": "Chiusavecchia",
        "sentiment": "none"
      },
      {
        "name": "Anci Liguria",
        "sentiment": "none"
      },
      {
        "name": "Chiusanico",
        "sentiment": "none"
      },
      {
        "name": "Caravonica",
        "sentiment": "none"
      },
      {
        "name": "Borgomaro",
        "sentiment": "none"
      },
      {
        "name": "Aurigo",
        "sentiment": "none"
      },
      {
        "name": "Italia",
        "sentiment": "none"
      }
    ],
    "organizations": [
      {
        "name": "Regione Liguria",
        "sentiment": "none",
        "tickers": [
          {
            "ticker": null,
            "exchange": null
          }
        ]
      },
      {
        "name": "PNRR",
        "sentiment": "none",
        "tickers": [
          {
            "ticker": null,
            "exchange": null
          }
        ]
      }
    ]
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-11-06T12:38:46.229+02:00",
  "updated": "2025-11-06T12:46:51.000+02:00"
}