{
  "thread": {
    "uuid": "f585ea8c8419835541b6bc973c4019c2e4f919bf",
    "url": "https://www.ilrestodelcarlino.it/modena/cronaca/loasi-valdisole-si-espande-via-b28e8d89",
    "site_full": "www.ilrestodelcarlino.it",
    "site": "ilrestodelcarlino.it",
    "site_section": "https://www.ilrestodelcarlino.it:443/rss",
    "site_categories": [
      "media",
      "top_news_it",
      "top_news"
    ],
    "section_title": "Tutte le notizie di  oggi - Carlino",
    "site_title": "Tutte le ultime notizie in tempo reale dall&#x27;Emilia Romagna e dalle Marche",
    "title": "L'oasi Valdisole si espande. Via libera a nuovi terreni",
    "title_full": "L'oasi Valdisole si espande. Via libera a nuovi terreni",
    "published": "2025-12-04T07:30:00.000+02:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://www.ilrestodelcarlino.it/image-service/view/acePublic/alias/contentid/ZDUwYzI3ODYtYzliNS00/0/loasi-valdisole-si-espande-via-libera-a-nuovi-terreni.jpg?f=16:9&amp;w=1200&amp;h=675",
    "performance_score": 0,
    "domain_rank": 8950,
    "domain_rank_updated": "2025-11-30T23:00:00.000+02:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "f585ea8c8419835541b6bc973c4019c2e4f919bf",
  "url": "https://www.ilrestodelcarlino.it/modena/cronaca/loasi-valdisole-si-espande-via-b28e8d89",
  "ord_in_thread": 0,
  "author": "ALBERTO GRECO",
  "published": "2025-12-04T07:30:00.000+02:00",
  "title": "L'oasi Valdisole si espande. Via libera a nuovi terreni",
  "text": "La sindaca Menozzi con la sua. vice\nL’oasi Valdisole di Concordia , una delle 14 aree naturalistico-ambientali censite nella Bassa modenese, si allarga. Con l’atto adottato qualche giorno fa dal Consiglio Comunale si è dato il via libera al diritto di acquisizione di nuove aree che vanno ad integrare questo prezioso ecosistema. Con le ultime ex-cave, appartenute ad una azienda di laterizi mantovana, si completa un importante progetto di riqualificazione ambientale che ora può diventare, dopo anni, di proprietà pubblica raggiungendo complessivamente un’estensione di ben 71,9 ettari.\n\"Da amministratrice – ha commentato la vicesindaca Katia Pederzoli - mi preoccupa mettere in sicurezza i progetti importanti per inserirli in un percorso che possa realizzarsi o che possa iniziare e proseguire anche dopo di me. L’altra sera, con un ampio consenso, abbiamo messo in sicurezza il patrimonio naturalistico dell’oasi: un sito Sic-zps e Rete Natura 2000 che il Comune può completamente acquisire come proprietà pubblica, in adempimento a convenzioni stipulate nel 1998 e nel 2003 con la ditta ex-Vela\".\nL’oasi Valdisole è già riconosciuta come un’area di riequilibrio ecologico di pregio naturalistico, nota per il recupero di un ambiente palustre da ex cave d’argilla che ospita una ricca avifauna.\n\"Rappresenta – prosegue Pedrazzoli - un esempio di successo nel recupero ambientale, trasformando un’area industriale in un’importante zona protetta a livello regionale ed europeo per la fauna e la flora locale. Acquisire l’intera area come patrimonio pubblico significa proteggere un bene comune frutto di un progetto che ha coinvolto molte persone dal 1989 ad oggi. Con questo atto si segna un punto molto atteso, da cui iniziare una nuova progettazione comprensiva di ricerca scientifica, comunicazione e fruizione di tutta l’area. Non smetterò mai di ringraziare il Comitato Oasi per gli innumerevoli contributi progettuali e il personale del Comune che ha lavorato per questo risultato\".\nAlberto Greco\n© Riproduzione riservata\nTag dell'articolo\nAmbiente",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Environment"
  ],
  "topics": [
    "Environment->nature",
    "Environment->ecosystem"
  ],
  "ai_allow": true,
  "has_canonical": false,
  "breaking": true,
  "webz_reporter": false,
  "external_links": [
    "https://www.facebook.com/sharer/sharer.php?u=https%3A%2F%2Fwww.ilrestodelcarlino.it%2Fmodena%2Fcronaca%2Floasi-valdisole-si-espande-via-b28e8d89&t=L%E2%80%99oasi%20Valdisole%20si%20espande.%20Via%20libera%20a%20nuovi%20terreni",
    "https://api.whatsapp.com/send?text=L%E2%80%99oasi%20Valdisole%20si%20espande.%20Via%20libera%20a%20nuovi%20terreni%20https%3A%2F%2Fwww.ilrestodelcarlino.it%2Fmodena%2Fcronaca%2Floasi-valdisole-si-espande-via-b28e8d89",
    "https://x.com/share?url=https%3A%2F%2Fwww.ilrestodelcarlino.it%2Fmodena%2Fcronaca%2Floasi-valdisole-si-espande-via-b28e8d89&text=L%E2%80%99oasi%20Valdisole%20si%20espande.%20Via%20libera%20a%20nuovi%20terreni",
    "https://www.x.com/share?url=https%3A%2F%2Fwww.ilrestodelcarlino.it%2Fmodena%2Fcronaca%2Floasi-valdisole-si-espande-via-b28e8d89&text=L%E2%80%99oasi%20Valdisole%20si%20espande.%20Via%20libera%20a%20nuovi%20terreni",
    "https://x.com/share",
    "https://www.api.whatsapp.com/send?text=L%E2%80%99oasi%20Valdisole%20si%20espande.%20Via%20libera%20a%20nuovi%20terreni%20https%3A%2F%2Fwww.ilrestodelcarlino.it%2Fmodena%2Fcronaca%2Floasi-valdisole-si-espande-via-b28e8d89",
    "https://facebook.com/sharer/sharer.php?u=https%3A%2F%2Fwww.ilrestodelcarlino.it%2Fmodena%2Fcronaca%2Floasi-valdisole-si-espande-via-b28e8d89&t=L%E2%80%99oasi%20Valdisole%20si%20espande.%20Via%20libera%20a%20nuovi%20terreni",
    "https://www.facebook.com/sharer/sharer.php",
    "https://api.whatsapp.com/send"
  ],
  "external_images": [],
  "internal_images": [],
  "entities": {
    "persons": [
      {
        "name": "Menozzi",
        "sentiment": "negative"
      }
    ],
    "locations": [
      {
        "name": "Bassa modenese",
        "sentiment": "none"
      }
    ],
    "organizations": [
      {
        "name": "Consiglio Comunale",
        "sentiment": "none",
        "tickers": [
          {
            "ticker": null,
            "exchange": null
          }
        ]
      },
      {
        "name": "Rete Natura",
        "sentiment": "none",
        "tickers": [
          {
            "ticker": null,
            "exchange": null
          }
        ]
      }
    ]
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [
      "top_news_it",
      "top_news"
    ],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-12-04T07:37:04.775+02:00",
  "updated": "2025-12-04T07:39:52.000+02:00"
}