{
  "thread": {
    "uuid": "654e2fe6f100f9b945b072754c1307863168831b",
    "url": "https://spotmedia.ro/stiri/mediu/engie-romania-si-habitat-for-humanity-romania-anunta-incheierea-proiectului-care-a-transformat-sos-satele-copiilor-in-prima-comunitate-eficienta-energetic-si-care-isi-produce-propria-energie-electrica",
    "site_full": "spotmedia.ro",
    "site": "spotmedia.ro",
    "site_section": "https://spotmedia.ro/",
    "site_categories": [
      "uncategorized"
    ],
    "section_title": "spotmedia.ro - Mai mult decât știri, soluții",
    "site_title": "spotmedia.ro - Mai mult decât știri, soluții",
    "title": "ENGIE Romania și Habitat for Humanity România anunță încheierea proiectului care a transformat SOS Satele Copiilor în prima comunitate eficientă energetic și care își produce propria energie electrică verde",
    "title_full": "ENGIE Romania și Habitat for Humanity România anunță încheierea proiectului care a transformat SOS Satele Copiilor în prima comunitate eficientă energetic și care își produce propria energie electrică verde",
    "published": "2025-12-04T07:14:00.000+02:00",
    "replies_count": 0,
    "participants_count": 1,
    "site_type": "news",
    "country": "RO",
    "main_image": "https://spotmedia.ro/wp-content/uploads/2025/12/Foto-SOS-Satele-Copiilor-1.jpg",
    "performance_score": 0,
    "domain_rank": 70456,
    "domain_rank_updated": "2025-11-30T23:00:00.000+02:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "654e2fe6f100f9b945b072754c1307863168831b",
  "url": "https://spotmedia.ro/stiri/mediu/engie-romania-si-habitat-for-humanity-romania-anunta-incheierea-proiectului-care-a-transformat-sos-satele-copiilor-in-prima-comunitate-eficienta-energetic-si-care-isi-produce-propria-energie-electrica",
  "ord_in_thread": 0,
  "author": "Comunicat de presă",
  "published": "2025-12-04T07:14:00.000+02:00",
  "title": "ENGIE Romania și Habitat for Humanity România anunță încheierea proiectului care a transformat SOS Satele Copiilor în prima comunitate eficientă energetic și care își produce propria energie electrică verde",
  "text": "ENGIE Romania și Habitat for Humanity România anunță încheierea proiectului care a transformat SOS Satele Copiilor în prima comunitate eficientă energetic și care își produce propria energie electrică verde. Proiectul a generat importante economii pentru beneficiar, de aproape 200.000 de euro , sumă ce a putut fi redirecționată către activități de îngrijire, educaționale și de consiliere dedicate celor 400 de copii .\nProiectul, unic în România, a constat în derularea a două acțiuni complementare menite să scadă consumul de energie al organizației: asigurarea autonomiei energetice prin producția proprie de energie electrică și eficientizarea energetică în vederea reducerii consumului de gaze naturale.\nAutonomia energetică a fost asigurată prin instalarea de panouri fotovoltaice pe clădirile din comunitatea SOS Satele Copiilor din București ce produc energia electrică verde necesară pentru consum. Astfel, au fost montate 270 de panouri fotovoltaice, câte 18 pe fiecare dintre cele 15 clădiri sociale din cadrul complexului, cu o capacitate instalată de 91 de kW. În plus, fiecare casă a fost dotată cu invertor și smart meter pentru a eficientiza cât mai mult consumul. Capacitatea de a produce propria energie electrică verde a adus o economie la facturi de 43.000 de euro în ultimii 3 ani .\nProcesul de eficientizare a consumului de gaze naturale a început cu reabilitarea energetică a celor 12 locuințe sociale în perioada 2013-2016 și s-a finalizat cu reabilitarea altor două clădiri ce au fost transformate în Centru de Resurse, Suport și Formare pentru copii, adolescenți, adulți, părinți și specialiști, în care vor fi oferite servicii integrate de suport psihologic, psihoterapie, logopedie, parenting, nutriție, formări și supervizare, psihiatrie și neurologie pentru copii, adolescenți și adulți afectați de traumă, tulburări comportamentale, de dezvoltare, dependențe și altele. Economiile înregistrate ca urmare a acestui demers sunt de peste 150.000 de euro .\nAstfel, prin cele două acțiuni, s-au realizat economii de aproape 200.000 de euro la facturile de energie , ceea ce a permis și va permite în continure asociației SOS Satele Copiilor să utilizeze fondurile respective pentru programele de îngrijire, educație și consiliere psihologică dedicate celor 400 de copii aflați în îngrijirea lor.\nImplicarea ENGIE Romania în acest proiect a fost dublată de implicarea voluntarilor din companie, care au participat la 14 sesiuni de voluntariat , dedicând peste 2.800 de ore în sprijinul aceastei cauze.\nNicolas Richard, CEO ENGIE Romania : ”Scopul parteneriatul ambițios pe care l-am inițiat cu Habitat for Humanity, partenerii și prietenii noștri cu tradiție, a fost de a le oferi copiilor aflați în grija SOS Satele Copiilor un cămin mai călduros și mai verde. Suntem mândri și bucuroși că acest proiect, primul de felul său din România, a avut capacitatea de a oferi soluții pe termen lung. SOS Satele Copiilor a devenit, așa cum ne-am propus, prima comunitate socială eficientă energetic și care își produce energia electrică necesară pentru consum, asigurându-și, astfel, economii la facturile de energie pe termen lung.”\nRoberto Pătrășcoiu, Director Național Habitat for Humanity România : „Parteneriatul cu ENGIE România, consolidat de-a lungul anilor, ne-a permis să îmbinăm firesc expertiza noastră în construcții cu soluții moderne de energie regenerabilă. Lucrând împreună, am putut contribui la dezvoltarea unor spații mai eficiente și mai sigure pentru copiii și tinerii de la SOS Satele Copiilor. Este genul de inițiativă în care fiecare partener aduce valoare reală, iar rezultatul final este un sprijin concret pentru comunitate. Ne bucură când parteneriatele bazate pe încredere și viziune comună pot transforma un spațiu într-un loc care oferă demnitate, protecție și șanse reale. Iar atunci când energia regenerabilă și locuirea decentă se întâlnesc, comunitățile devin cu adevărat mai puternice.”\nDiana Podaru, Director General SOS Satele Copiilor România : ”Suntem profund recunoscători partenerilor noștri, ENGIE Romania și Habitat for Humanity România, pentru sprijinul generos și viziunea lor sustenabilă. Instalarea panourilor fotovoltaice, împreună cu reabilitarea clădirilor, transformă acest proiect într-un model real de eficiență energetică — un cămin nu doar cald și primitor, ci și „verde”. Prin această inițiativă, copiii și tinerii noștri vor beneficia de spații moderne pentru educație, consiliere și timp liber, iar resursele economisite vor putea fi redirecționate către programele lor. Este un pas important pentru crearea unui mediu sigur, sustenabil și orientat spre viitor.”\nENGIE Romania are 3 axe principale de acțiune în domeniul responsabilității sociale: protecția mediului înconjurător, educația și sănătatea. În domeniul protecției mediului înconjurător, prioritățile companiei sunt facilitarea accesului la energie verde pentru consumatorii aflați în precaritate energetică, îmbunătățirea eficienței energetice a unor clădiri unde se desfășoară activități sociale precum și încurajarea soluțiilor energetice inovatoare pentru a diminua emisiile de carbon. ENGIE Romania a investit, din 2005 până în prezent, 15 milioane de euro în proiecte ce promovează soluții sustenabile, derulate în parteneriat cu mai multe ONG-uri.",
  "highlightText": "",
  "highlightTitle": "",
  "highlightThreadTitle": "",
  "language": "romanian",
  "sentiment": "positive",
  "categories": [
    "Environment"
  ],
  "topics": [
    "Environment->sustainability",
    "Environment->energy resources",
    "Environment->energy saving"
  ],
  "ai_allow": true,
  "has_canonical": false,
  "breaking": null,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [],
    "locations": [],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-12-04T09:19:35.074+02:00",
  "updated": "2025-12-04T09:23:00.000+02:00"
}