{
  "thread": {
    "uuid": "67b936775e059ab515619207022682b5eb3c41da",
    "url": "https://www.lanazione.it/siena/cronaca/universita-piu-moderna-nuovo-impianto-321c1290",
    "site_full": "www.lanazione.it",
    "site": "lanazione.it",
    "site_section": "https://www.lanazione.it/sitemaps/nazione/sitemap_news1.xml",
    "site_categories": [
      "media",
      "top_news_it",
      "top_news"
    ],
    "section_title": "",
    "site_title": "La Nazione - Tutte le ultime notizie in tempo reale dalla Toscana",
    "title": "Università più moderna. Nuovo impianto energetico per ridurre le emissioni",
    "title_full": "Università più moderna. Nuovo impianto energetico per ridurre le emissioni",
    "published": "2025-12-04T07:10:00.000+02:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://www.lanazione.it/image-service/view/acePublic/alias/contentid/MzU2YjQwNjktOGViNC00/0/universita-piu-moderna-nuovo-impianto-energetico-per-ridurre-le-emissioni.jpg?f=16:9&amp;w=1200&amp;h=675",
    "performance_score": 0,
    "domain_rank": 17146,
    "domain_rank_updated": "2025-11-30T23:00:00.000+02:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "67b936775e059ab515619207022682b5eb3c41da",
  "url": "https://www.lanazione.it/siena/cronaca/universita-piu-moderna-nuovo-impianto-321c1290",
  "ord_in_thread": 0,
  "author": "La Nazione",
  "published": "2025-12-04T07:10:00.000+02:00",
  "title": "Università più moderna. Nuovo impianto energetico per ridurre le emissioni",
  "text": "Con un nuovo impianto capace di generare in autonomia gran parte dell’energia necessaria al suo edificio più dispendioso, l’ Università di Siena compie un passo strategico verso la sostenibilità . Il sistema di trigenerazione del Polo di San Miniato garantirà un taglio delle emissioni pari a 800 tonnellate di CO2 . \"Un investimento che è in linea con le politiche di efficientamento dell’energia per l’Ateneo e in particolare per il Presidio di San Miniato, che è un edificio complesso e, proprio per questo, energivoro - spiega il rettore Roberto Di Pietra -. Si tratta di un’opera strategica che potenzierà l’autonomia energetica delle strutture universitarie\".\nIl nuovo impianto produrrà ogni anno circa 3 milioni di chilowatt energia elettrica, 1,7 milioni di chilowatt di energia termica e 4,1 milioni di chilowatt di energia frigorifera, nonché l’abbattimento di oltre 800 tonnellate di CO2 all’anno. \"San Miniato rappresenta il 43% dei consumi energetici dell’intero Ateneo - spiega Massimiliano Pagni, responsabile della divisione tecnica dell’Ateneo -. I consumi sono derivati dall’energia termica e elettrica. Siamo su un 50% e 50%, e possiamo dire che, in termini di energia termica, circa l’80% è destinato al riscaldamento\".\nIl sistema rappresenta il cuore di un più ampio progetto di riqualificazione energetica affidato in concessione a Camst Group e Arco Lavori. \"L’intervento è un esempio virtuoso di collaborazione e tecnologia al servizio delle comunità - dice il vicepresidente di Camst group, Mattia Grillini -. Si tratta di un investimento di quattro milioni di euro\". Oltre al trigeneratore, sono stati portati a termine gli interventi di efficientamento energetico previsti dal project financing. In particolare la sostituzione di oltre 7 mila lampadine con tecnologia Led ad alta efficienza. \"La concessione riguarda sia il servizio energia, sia i lavori e la manutenzione, sia l’efficientamento energetico della struttura - specifica Marco Avolio, Responsabile area Centro Sud dell’area tech di Camst group -. Rappresenta l’inizio di una nuova gestione\".\n\"Un impianto di trigenerazione ad alta efficienza che guarda al futuro - ribadisce Nicola Mela, General Manager di Centrica Business Solutions Italia -: abbiamo integrato un sistema tecnologico moderno che migliorerà la qualità energetica degli edifici universitari\".\nEleonora Rosi",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Environment"
  ],
  "topics": [
    "Environment->energy saving",
    "Environment->energy resources"
  ],
  "ai_allow": true,
  "has_canonical": false,
  "breaking": true,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [
      {
        "name": "Massimiliano Pagni",
        "sentiment": "none"
      },
      {
        "name": "Roberto Di Pietra",
        "sentiment": "none"
      },
      {
        "name": "Ateneo",
        "sentiment": "none"
      }
    ],
    "locations": [
      {
        "name": "San Miniato",
        "sentiment": "none"
      }
    ],
    "organizations": [
      {
        "name": "Università di Siena",
        "sentiment": "none",
        "tickers": [
          {
            "ticker": null,
            "exchange": null
          }
        ]
      }
    ]
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [
      "top_news_it",
      "top_news"
    ],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-12-04T07:36:02.089+02:00",
  "updated": "2025-12-05T08:09:16.000+02:00"
}