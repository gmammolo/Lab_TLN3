{
  "thread": {
    "uuid": "44198361dba3cd84345071c0948d8aad05eabd09",
    "url": "https://www.economica.net/decarbonizarea-un-nou-motor-de-competitivitate-economica-auchan-romania-contribuie-la-accelerarea-tranzitiei-lantului-agro-alimentar-prin-climate-supplier-event_893998.html",
    "site_full": "www.economica.net",
    "site": "economica.net",
    "site_section": "https://www.economica.net",
    "site_categories": [
      "media",
      "top_news_ro",
      "top_news"
    ],
    "section_title": "Economica.net - Business la minut",
    "site_title": "Economica.net - Business la minut",
    "title": "Decarbonizarea, un nou motor de competitivitate economică - Auchan România contribuie la accelerarea tranziției lanțului agro-alimentar prin Climate Supplier Event",
    "title_full": "Decarbonizarea, un nou motor de competitivitate economică - Auchan România contribuie la accelerarea tranziției lanțului agro-alimentar prin Climate Supplier Event",
    "published": "2025-12-04T10:35:00.000+02:00",
    "replies_count": 0,
    "participants_count": 1,
    "site_type": "news",
    "country": "RO",
    "main_image": "",
    "performance_score": 0,
    "domain_rank": 24908,
    "domain_rank_updated": "2025-11-30T23:00:00.000+02:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "44198361dba3cd84345071c0948d8aad05eabd09",
  "url": "https://www.economica.net/decarbonizarea-un-nou-motor-de-competitivitate-economica-auchan-romania-contribuie-la-accelerarea-tranzitiei-lantului-agro-alimentar-prin-climate-supplier-event_893998.html",
  "ord_in_thread": 0,
  "author": "George Bica",
  "published": "2025-12-04T10:35:00.000+02:00",
  "title": "Decarbonizarea, un nou motor de competitivitate economică - Auchan România contribuie la accelerarea tranziției lanțului agro-alimentar prin Climate Supplier Event",
  "text": "La cea de-a doua ediţie a evenimentului Climate Supplier Event, organizat sub egida Climate Change Summit, compania a reunit peste 100 de producători şi furnizori pentru a începe măsurarea emisiilor și pentru a intensifica acţiunile de decarbonizare, de creştere a rezilienţei şi a competitivității acestora. Discutăm cu Corina Dospinoiu‑Imre, Director Sustenabilitate Auchan România, despre importanţa acestui demers, paşii concreţi făcuţi şi ce înseamnă un lanţ alimentar pregătit pentru viitor.\nCe v-a determinat să organizați o nouă ediție a Climate Supplier Event și care au fost principalele obiective ale acestei întâlniri?\nAm considerat că este momentul potrivit să accelerăm colaborarea cu furnizorii noştri. Obiectivul principal al acestei ediţii a fost să creăm un cadru de dialog prin care sa descoperim care sunt oportunitățile de eficientizare a proceselor de business, ce avem de castigat, dintr-o perspectiva economica şi: să înţelegem împreună cum măsurăm amprenta de carbon, care sunt pârghiile de reducere şi să îi putem sprijini pe partenerii noştri să adopte practici sustenabile prin educație și programe de finanțare. Prin reunirea a peste 100 de furnizori la Climate Supplier Event, urmărim să generăm o transformare la nivel de lanț de aprovizionare, care are ca efect o reducere cuantificabila a emisiilor de carbon în viitorul apropiat.\nDe ce considerați că acest eveniment este relevant nu doar pentru furnizorii Auchan, ci pentru întreaga industrie alimentară din România?\nUn eveniment de anvergură precum Climate Supplier Event este relevant atât pentru furnizorii Auchan, cât și pentru întreaga industrie alimentară din România, pentru că lanţurile alimentare funcţionează ca un sistem interconectat. Dacă doar un retailer sau câţiva producători acţionează, impactul rămâne limitat. Agricultura, procesarea, logistica, ambalajele – toate aceste elemente contribuie la generarea emisiilor, costurilor şi a competitivităţii. De aceea evenimentul nostru este despre cum poate întregul sector să devină mai eficient, mai sustenabil şi mai rezilient în fața schimbărilor climatice.\nCum sprijină Auchan furnizorii locali în procesul de tranziție către modele de business mai sustenabile?\nAm lansat programul Parteneri pentru Decarbonizare în care colaborăm direct cu furnizorii pentru a-și măsura emisiile și pentru a-şi dezvolta planuri de reducere a acestora. De asemenea, pentru a veni în sprijinul furnizorilor Auchan, în premieră, prin intermediul parteneriatului cu BRD – Groupe Société Générale, banca oferă furnizorilor noştri acces la o gamă extinsă de finanțări sustenabile, din care aceștia pot alege, în funcție de specificul activității companiei lor. Accesând aceste instrumente, companiile pot reduce rapid costurile operaționale legate de energie, logistică și resurse, iar în timp își întăresc competitivitatea și capacitatea de a gestiona riscurile climatice. În plus, o abordare responsabilă le crește vizibil credibilitatea și le deschide mai ușor accesul la finanțări care cer criterii clare de sustenabilitate.\nÎn paralel, în cadrul evenimentului a avut loc un workshop prin care furnizorii și-au ales cateva pârghii de optimizare și eficientizare a propriei afaceri, care vor avea ca efect reducerea emisiilor, dar și a costurilor. Urmărim ca în perioada imediat următoare să ne luăm angajamente contractuale cu furnizorii noștri privind măsurarea emisiilor, crearea planurilor de decarbonizare și urmărirea progresului constant. Ceea ce rămâne o miză importantă pentru noi este să continuăm să găsim soluții prin care să ne sprijinim furnizorii în acest demers.\nDe ce spuneți că decarbonizarea nu e doar o chestiune de mediu, ci și una de competitivitate economică?\nReducerea emisiilor nu este doar o cheltuială, ci şi un instrument de creştere a eficienţei. De exemplu, optimizarea lanţului logistic, reducerea risipei alimentare sau eficienţa energetică, reducerea ambalajului se traduc direct în costuri mai mici, ceea ce duce la o profitabilitate mai bună, iar efectul acestor măsuri, au impact și în reducerea emisiilor de carbon . Astfel, decarbonizarea devine un motor de creştere și nu o obligaţie de mediu.\nCum pot fermierii și procesatorii români transforma sustenabilitatea într-un avantaj real de piață?\nSustenabilitatea devine un avantaj competitiv real pentru fermierii și procesatorii români prin optimizarea riguroasă a resurselor, ceea ce duce la o reducere semnificativă a costurilor operaționale. Adoptarea unor practici precum agricultura de precizie, care optimizează utilizarea apei, fertilizanților și pesticidelor, și integrarea energiilor regenerabile (ex: solar, biomasă) în ferme și unități de procesare, minimizează amprenta de carbon și cheltuielile. O gestionare eficientă a apei și a deșeurilor contribuie, de asemenea, la diminuarea costurilor pe termen lung, transformând investițiile în sustenabilitate în economii substanțiale.\nMai mult, aplicarea principiilor economiei circulare permite valorificarea inteligentă a subproduselor agricole și a deșeurilor din procesare. Acestea pot fi transformate în noi fluxuri de venituri, precum compost, biogaz, reducând concomitent costurile de eliminare. Această abordare nu doar reduce risipa, ci creează și oportunități de diferențiere pe piață, adăugând valoare întregului ciclu de producție și răspunzând cererii crescânde pentru produse și procese responsabile.\nAceste eforturi de sustenabilitate deschid, de asemenea, accesul la o finanțare strategică crucială. Companiile cu un profil solid de sustenabilitate, care integrează criterii ESG (Environmental, Social, Governance), devin atractive dintr-o perspectiva investitionala. Astfel, ele beneficiază de un acces mai facil la fonduri europene, finanțare bancară în condiții mai bune decat companiile care nu prioritizează sustenabilitatea.\nCe înseamnă, în viziunea dumneavoastră, un lanț alimentar pregătit pentru viitor?\nPentru noi, un lanţ alimentar pregătit pentru viitor este unul în care fiecare legătură, de la fermier, procesator, retailer, la logistică, adoptă obiective clare de sustenabilitate, utilizează tehnologie şi date pentru a-şi îmbunătăţi performanţa, şi creează valoare împreună, pentru consumatorul final. În esență, ne dorim să creăm un ecosistem puternic, care își mitighează riscurile, fie că este vorba despre cele climatice, riscurile privind actuale și potențiale costuri ridicate la energie, sau materii prime, prin transformarea modelelor de afaceri.\nÎmi doresc pentru noi toți un lanţ în care reducem risipa și energia consumată excesiv, optimizăm transportul, și în care calitatea şi rezilienţa devin un standard. Astfel, vom fi pregătiţi nu doar pentru provocările climatice, ci şi pentru cerinţele consumatorilor și a pieţei globale.\nPrin proiecte precum Climate Supplier Event și parteneriate dedicate, Auchan România încurajează integrarea principiilor sustenabilității în întregul lanț de aprovizionare, ca parte a unui efort comun de tranziție responsabilă.\nÎn acest sens, compania îşi reafirmă ambiţia de a construi un model românesc de aprovizionare responsabilă, capabil să genereze un impact benefic pentru natură și comunități și, în același timp, să susţină creşterea economică.",
  "highlightText": "",
  "highlightTitle": "",
  "highlightThreadTitle": "",
  "language": "romanian",
  "sentiment": "positive",
  "categories": [
    "Environment",
    "Economy, Business and Finance"
  ],
  "topics": [
    "Environment->climate change",
    "Environment->sustainability",
    "Economy, Business and Finance->agriculture",
    "Economy, Business and Finance->business strategy and marketing"
  ],
  "ai_allow": true,
  "has_canonical": false,
  "breaking": null,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [],
    "locations": [],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [
      "top_news_ro",
      "top_news"
    ],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-12-04T11:58:57.980+02:00",
  "updated": "2025-12-04T12:00:41.000+02:00"
}