{
  "thread": {
    "uuid": "587bfa6af76edc0a948d66fc187cdaf198707b5f",
    "url": "https://www.gostaresh.news/بخش-%D8%A7%D9%82%D8%AA%D8%B5%D8%A7%D8%AF-7/365844-%D8%A7%DB%8C%D8%B1%D8%A7%D9%86-%D9%86%D8%B3%D8%AE%D9%87-%D9%87%D9%81%D8%AA-%DA%AF%D8%A7%D9%86%D9%87-%D9%86%D8%AC%D8%A7%D8%AA-%D8%A2%D8%A8-%D9%85%D9%86%D8%B7%D9%82%D9%87-%D8%B1%D8%A7-%D8%B1%D9%88%D9%86%D9%85%D8%A7%DB%8C%DB%8C-%DA%A9%D8%B1%D8%AF",
    "site_full": "www.gostaresh.news",
    "site": "gostaresh.news",
    "site_section": "https://www.gostaresh.news/???-%D8%B9%DA%A9%D8%B3-10",
    "site_categories": [
      "media"
    ],
    "section_title": "پایگاه خبری گسترش نیوز",
    "site_title": null,
    "title": "ایران نسخه هفت‌گانه نجات آب منطقه را رونمایی کرد",
    "title_full": "ایران نسخه هفت‌گانه نجات آب منطقه را رونمایی کرد",
    "published": "2025-12-04T11:30:00.000+02:00",
    "replies_count": 0,
    "participants_count": 1,
    "site_type": "news",
    "country": "DE",
    "main_image": "https://cdn.gostaresh.news/thumbnail/q9KiWFNhWnii/MPG-GGKSFzLCrjpM5307pPl6zF97oQefSuk2EILNlfl48cOEL5gFFJXRBeqa6Tcp/%D8%AE%D8%B4%DA%A9%D8%B3%D8%A7%D9%84%DB%8C_%D8%AA%D9%87%D8%B1%D8%A7%D9%86.jpg",
    "performance_score": 0,
    "domain_rank": 49617,
    "domain_rank_updated": "2025-11-30T23:00:00.000+02:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "587bfa6af76edc0a948d66fc187cdaf198707b5f",
  "url": "https://www.gostaresh.news/بخش-%D8%A7%D9%82%D8%AA%D8%B5%D8%A7%D8%AF-7/365844-%D8%A7%DB%8C%D8%B1%D8%A7%D9%86-%D9%86%D8%B3%D8%AE%D9%87-%D9%87%D9%81%D8%AA-%DA%AF%D8%A7%D9%86%D9%87-%D9%86%D8%AC%D8%A7%D8%AA-%D8%A2%D8%A8-%D9%85%D9%86%D8%B7%D9%82%D9%87-%D8%B1%D8%A7-%D8%B1%D9%88%D9%86%D9%85%D8%A7%DB%8C%DB%8C-%DA%A9%D8%B1%D8%AF",
  "ord_in_thread": 0,
  "author": "خبرنگار گسترش",
  "published": "2025-12-04T11:30:00.000+02:00",
  "title": "ایران نسخه هفت‌گانه نجات آب منطقه را رونمایی کرد",
  "text": "ایران نسخه هفتگانه نجات آب منطقه را رونمایی کرد\nوزیر نیرو در چهاردهمین اجلاس شورای حکام مرکز منطقهای مدیریت آب شهری یونسکو، نسخه هفتگانه ایران برای آینده مدیریت آب منطقه را ارائه کرد؛ نسخهای که بر همکاری فراملی، مدیریت مشترک منابع، پیوند آب و انرژی، بازچرخانی گسترده، بهرهگیری از فناوریهای دیجیتال و تقویت دیپلماسی آب استوار است و تنها مسیر عبور کشورهای منطقه از بحرانهای فزاینده کمآبی، تغییر اقلیم و فشارهای محیطزیستی معرفی شد.\nعباس علیآبادی، وزیر نیرو، در مراسم افتتاحیه چهاردهمین اجلاس شورای حکام مرکز منطقهای مدیریت آب شهری یونسکو که با حضور وزرای کشورهای ترکیه، عراق، قطر و عمان در نمایشگاه بینالمللی برگزار شد، گفت: آب در نگاه الهی سرچشمه حیات و در نگاه علمی بنیادیترین عنصر شکلدهنده زیست، تمدن و آینده انسانهاست.\nوی تأکید کرد که مسئله آب مستقیماً با امنیت، سلامت، رفاه و توسعه پایدار ملتها گره خورده است. او ضمن تشکر از حضور همه شرکتکنندگان حضوری و مجازی، این اجلاس را نشانه درک عمیق کشورهای عضو از اهمیت مدیریت آب در منطقهای دانست که بیش از هر جای جهان با تنش آبی، تغییر اقلیم و فشارهای بیسابقه محیطزیستی مواجه است. علیآبادی حضور وزیر منابع آب عراق و دیگر بزرگان کشورهای عضو را نماد پیوندهای دیرینه و ظرفیتهای راهبردی همکاری میان ایران و عراق دانست و افزود: این ظرفیت امروز بیش از هر زمان دیگری نیازمند ارتقاء است.\nبحرانهای مشترک و ضرورت همکاری فراملی\nوزیر نیرو با اشاره به گرمای فزاینده، کاهش بارش مؤثر، فرونشست زمین، خشکسالیهای متوالی و سیلابهای مخرب گفت: براساس گزارشهای معتبر بینالمللی، منطقه ما یکی از خشکترین مناطق جهان است و بخش بزرگی از جمعیت کشورهای عضو در معرض تنش آبی شدید قرار دارند.\nاو تأکید کرد هیچ کشوری حتی با بهترین امکانات قادر به عبور از این بحرانها بهتنهایی نیست و راهحل پایدار تنها در همکاری منطقهای و طراحی پروژههای مشترک شکل میگیرد. وی نقش مرکز منطقهای مدیریت آب شهری (RCUWM) و حمایت یونسکو از این نهاد علمی و بیندولتی را بسیار مهم دانست و گفت این مرکز توانسته ارتباط مؤثری میان علم، مدیریت و سیاستگذاری ایجاد کند و بستر ارزشمندی برای تبادل تجربه و توسعه راهحلهای نوآورانه فراهم آورد.\nنسخه هفتگانه ایران برای آینده مدیریت آب\nعلیآبادی در ادامه هفت محور اساسی ایران برای آینده مدیریت آب در منطقه را تشریح کرد:\n۱. امنیت آب شهری: تدوین شاخصهای مشترک، نقشه ریسک منطقهای و سازوکارهای هماهنگ پاسخ به مخاطرات.\n۲. مدیریت مشترک حقآبه و حوضههای فرامرزی: ایجاد سامانه هشدار سریع، پروتکلهای همکاری پس از سیلاب و پروژههای پایلوت در حوضههای حساس.\n۳. بیلان سالانه آب: پایش منابع تجدیدپذیر شامل بارش، برداشت از آبخوانها، تولید آب شیرینکنها، بازچرخانی پساب و میزان مصرف در بخشهای مختلف.\n۴. پیوند آب، انرژی و اقلیم: اجرای برنامه مشترک کاهش شدت انرژی در سامانههای آب شهری و پروژههای خورشیدی-آبی.\n۵. بازچرخانی آب و منابع غیرمتعارف: تدوین استانداردهای منطقهای بازچرخانی و اجرای پروژههای مشترک میان ایران، عراق، پاکستان، مصر و سایر کشورها.\n۶. فناوریهای دیجیتال و هوش مصنوعی: استفاده از ابزارهای هوشمند برای پایش مصرف، پیشبینی تقاضا و مدیریت فشار شبکهها؛ تبدیل RCUWM به هاب داده و فناوریهای دیجیتال.\n۷. استانداردسازی و دیپلماسی آب: تدوین استانداردهای مشترک، آموزش مدیران آب شهری و تقویت دیپلماسی نرم برای کاهش تنشها.\nوزیر نیرو تأکید کرد جمهوری اسلامی ایران با تمام ظرفیتهای علمی، مدیریتی و تجربی خود آماده همکاری با کشورهای عضو در مدیریت پایدار منابع آبی، فناوریهای نوین، شیرینسازی و بازچرخانی آب، مدیریت یکپارچه آب شهری و استفاده از انرژیهای تجدیدپذیر است. او افزود: همافزایی دانش و همکاری هدفمند تنها مسیر دستیابی به امنیت آب و توسعه پایدار در منطقه خواهد بود.\nچشمانداز همکاریهای پایدار\nعلیآبادی در پایان ابراز امیدواری کرد نتایج این نشست نقطه آغاز مرحلهای جدید از همکاریهای علمی و پایدار در سراسر منطقه باشد؛ همکاریهایی که بتواند تابآوری کشورها را در برابر تغییر اقلیم تقویت کرده و آیندهای بهتر برای شهرها و نسلهای آینده رقم بزند.",
  "highlightText": "",
  "highlightTitle": "",
  "highlightThreadTitle": "",
  "language": "persian",
  "sentiment": "positive",
  "categories": [
    "Environment"
  ],
  "topics": [
    "Environment->water"
  ],
  "ai_allow": true,
  "has_canonical": false,
  "breaking": null,
  "webz_reporter": false,
  "external_links": [],
  "external_images": [],
  "internal_images": [
    "https://cdn.gostaresh.news/thumbnail/q9KiWFNhWnii/ktKTi4AvlE0q6tR2EOJTejVKGi50irI1nOgXSwymUWWliXeKwNPH28-xZ3hMA62AD3Tx8W63B7pRS5GHIIe5pFhihWEqa6q18O7W_azdd7U1ShoudIqyNWWw35S2jwn4r-NCE3KPji_93hvhJpc_Hhmk9tsKuLMYrEy5ls4kq18hStmQK_iD5g,,/%D8%AE%D8%B4%DA%A9%D8%B3%D8%A7%D9%84%DB%8C_%D8%AA%D9%87%D8%B1%D8%A7%D9%86.jpg",
    "https://cdn.gostaresh.news/servev2/pJcNGdvdZu0v/5Uwvb7W7Zm0,/%DA%A9%D9%85-%D8%A2%D8%A8%DB%8C.jpg",
    "https://cdn.gostaresh.news/servev2/SI15fsSrfNsp/5Uwvb7W7Zm0,/%D8%AE%D8%B4%DA%A9%D8%B3%D8%A7%D9%84%DB%8C.jpg"
  ],
  "entities": {
    "persons": [],
    "locations": [],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-12-04T12:45:00.292+02:00",
  "updated": "2025-12-04T12:49:15.000+02:00"
}