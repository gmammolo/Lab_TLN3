{
  "thread": {
    "uuid": "0045ad7b6887f7be9fec147ae214e07baab639bb",
    "url": "https://www.bursa.ro/rottaprint-producatorii-si-retailerii-adopta-tot-mai-mult-ambalaje-sustenabile-inainte-de-noile-reguli-privind-reciclabilitatea-66528753",
    "site_full": "www.bursa.ro",
    "site": "bursa.ro",
    "site_section": "http://www.bursa.ro/_rss/?t=tz",
    "site_categories": [
      "tennis",
      "sports"
    ],
    "section_title": "FP îºi exprimã dezamagirea dupa respingerea propunerilor de guvernanþã corporativã la Adunãrile Generale ale acþionarilor CNAB",
    "site_title": "Ziarul BURSA | BURSA.RO",
    "title": "Rottaprint: Producătorii şi retailerii adoptă tot mai mult ambalaje sustenabile, înainte de noile reguli privind reciclabilitatea.",
    "title_full": "Rottaprint: Producătorii şi retailerii adoptă tot mai mult ambalaje sustenabile, înainte de noile reguli privind reciclabilitatea.",
    "published": "2025-12-04T11:46:00.000+02:00",
    "replies_count": 0,
    "participants_count": 1,
    "site_type": "news",
    "country": "RO",
    "main_image": "https://www.bursa.ro/_img/articole/mare/578256.jpg",
    "performance_score": 0,
    "domain_rank": 136470,
    "domain_rank_updated": "2025-11-30T23:00:00.000+02:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "0045ad7b6887f7be9fec147ae214e07baab639bb",
  "url": "https://www.bursa.ro/rottaprint-producatorii-si-retailerii-adopta-tot-mai-mult-ambalaje-sustenabile-inainte-de-noile-reguli-privind-reciclabilitatea-66528753",
  "ord_in_thread": 0,
  "author": "redactia@bursa.ro (Miscellanea - Ziarul Bursa)",
  "published": "2025-12-04T11:46:00.000+02:00",
  "title": "Rottaprint: Producătorii şi retailerii adoptă tot mai mult ambalaje sustenabile, înainte de noile reguli privind reciclabilitatea.",
  "text": "Cererea pentru soluţii de etichetare sustenabilă a crescut vizibil în rândul producătorilor şi retailerilor, în anul 2025, conform unei analize Rottaprint, care observă că interesul clienţilor pentru soluţii sustenabile a crescut puternic odată cu introducerea noului Regulament (UE) 2025/40 privind ambalajele. Acesta impune criterii stricte de reciclabilitate, iar din 2028 vor fi introduse clase obligatorii de reciclare, cu interzicerea ambalajelor sub 70% reciclabilitate începând din 2030.\nÎn acest context, tot mai mulţi producători solicită soluţii precum monomaterial, etichete cu conţinut reciclat, etichete uşor de îndepărtat în procesul de reciclare şi variante mai subţiri, care reduc volumul de deşeu.\nPentru a veni în sprijinul clienţilor, Rottaprint oferă o gamă variată de produse prietenoase cu mediul precum etichetele wash-off, care se dezlipesc complet în apă caldă sau soluţie alcalină, etichetele cu adeziv pe bază de apă, shrink sleeve-urile din PETg cu conţinut reciclat, etichetele din hârtie reciclată sau cu procent ridicat de material reciclat, precum şi ambalajele pentru şerveţele umede realizate din materiale complet reciclabile.\nCristi Nechita-Rotta, Director General Rottaprint, a declarat că: „Schimbările legislative accelerate, dar şi angajamentele de mediu asumate de retaileri şi producători determină o evoluţie a modului în care industria abordează ambalarea. Rolul nostru este să îi sprijinim pe clienţi în acest proces, oferindu-le soluţii compatibile cu liniile lor de producţie şi cu cerinţele europene privind reciclarea. Vedem un interes tot mai mare pentru materiale sustenabile, iar această tranziţie va continua să se intensifice pe măsură ce piaţa se pregăteşte pentru standardele obligatorii din 2030”.\nCreşterea cererii pentru soluţii sustenabile este susţinută şi de politicile de mediu tot mai stricte ale retailerilor, care impun ambalaje compatibile cu cerinţele de reciclare. Însă, tranziţia la materiale sustenabile vine şi cu provocări: diferenţe de aspect, posibile modificări ale termenului de valabilitate, limitări tehnice în menţinerea barierelor de protecţie, scăderi de productivitate sau costuri mai mari, explică reprezentanţii Rottaprint. De exemplu, în cazul foliilor şi shrink sleeve-urilor, adoptarea materialelor sustenabile poate necesita ajustări ale echipamentelor sau acceptarea unor viteze de producţie mai mici.\nPotrivit companiei, industria alimentară rămâne segmentul care adoptă cel mai rapid soluţii de etichetare sustenabile. Rottaprint observă un ritm accelerat în special în zona lactatelor şi a produselor din carne, unde producătorii caută materiale care să simplifice reciclarea şi să reducă impactul asupra mediului. Aceeaşi tendinţă este vizibilă şi în categoria băuturilor alcoolice - în special vinuri - etichetele din hârtie reciclată sunt tot mai căutate datorită aspectului premium pe care îl oferă.\nConform companiei, anul 2025 a adus o creştere vizibilă a interesului pentru etichetele wash-off, pentru shrink sleeve-urile cu conţinut reciclat şi pentru foliile complet reciclabile utilizate la ambalarea şerveţelelor umede.\nPentru 2026, Rottaprint îşi propune să continue investiţiile în tehnologii menite să reducă impactul asupra mediului şi să crească ponderea materialelor sustenabile integrate în proiectele clienţilor. Potrivit companiei, obiectivul este atingerea unei rate minime de reciclare de 35% până la finalul anului 2026, precum şi alinierea completă la cerinţele PPWR. Rottaprint îşi propune astfel să îşi consolideze portofoliul de soluţii prietenoase cu mediul şi să continue să ofere sprijin tehnic clienţilor în procesul de tranziţie către ambalaje sustenabile.",
  "highlightText": "",
  "highlightTitle": "",
  "highlightThreadTitle": "",
  "language": "romanian",
  "sentiment": "positive",
  "categories": [
    "Economy, Business and Finance",
    "Environment"
  ],
  "topics": [
    "Economy, Business and Finance->manufacturing and engineering",
    "Environment->sustainability"
  ],
  "ai_allow": true,
  "has_canonical": false,
  "breaking": null,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [],
    "locations": [],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-12-04T13:33:53.637+02:00",
  "updated": "2025-12-04T13:38:26.000+02:00"
}