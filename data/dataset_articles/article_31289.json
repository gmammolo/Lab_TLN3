{
  "thread": {
    "uuid": "c388eef2b4afb19c738f1d8049ae5ae533eb6e57",
    "url": "https://www.rainews.it/articoli/2025/02/addio-al-professor-scambia-una-vita-dedicata-alla-ginecologia-da-direttore-scientifico-del-gemelli-38590833-dd99-42c1-9507-499fd05ae6cf.html",
    "site_full": "www.rainews.it",
    "site": "rainews.it",
    "site_section": "https://rainews.it/rss/cronaca",
    "site_categories": [
      "media",
      "top_news_it",
      "top_news"
    ],
    "section_title": "RaiNews - Cronaca",
    "title": "Addio al professor Scambia, una vita dedicata alla ginecologia da direttore scientifico del Gemelli",
    "title_full": "Addio al professor Scambia, una vita dedicata alla ginecologia da direttore scientifico del Gemelli",
    "published": "2025-02-20T20:28:00.000+02:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://www.rainews.it/cropgd/1200x630/dl/img/2025/02/20/1740075584420_giovanni_scambia.jpg",
    "performance_score": 0,
    "domain_rank": 5173,
    "domain_rank_updated": "2025-02-17T23:00:00.000+02:00",
    "social": {
      "facebook": {
        "likes": 32,
        "comments": 1,
        "shares": 21
      },
      "vk": {
        "shares": 0
      }
    }
  },
  "uuid": "c388eef2b4afb19c738f1d8049ae5ae533eb6e57",
  "url": "https://www.rainews.it/articoli/2025/02/addio-al-professor-scambia-una-vita-dedicata-alla-ginecologia-da-direttore-scientifico-del-gemelli-38590833-dd99-42c1-9507-499fd05ae6cf.html",
  "ord_in_thread": 0,
  "parent_url": null,
  "author": "Redazione di Rainews",
  "published": "2025-02-20T20:28:00.000+02:00",
  "title": "Addio al professor Scambia, una vita dedicata alla ginecologia da direttore scientifico del Gemelli",
  "text": "Addio al professor Scambia, una vita dedicata alla ginecologia da direttore scientifico del Gemelli Lo specialista si è spento dopo una breve malattia a 65 anni. Autore di oltre 1.100 pubblicazioni, amatissimo dalle pazienti che ha assistito nella cura dei tumori, faceva parte di numerose società scientifiche internazionali 20/02/2025\nUfficio stampa Policlinico Gemelli Giovanni Scambia Dopo una breve malattia è morto oggi all'età di 65 anni, presso il Policlinico “A. Gemelli”, il professor Giovanni Scambia , ordinario di Ginecologia e Ostetricia all'Università Cattolica del Sacro Cuore e direttore scientifico della Fondazione Policlinico Universitario Agostino Gemelli IRCCS, nonché direttore della UOC di Ginecologia Oncologica del Gemelli. Medico visionario e al contempo concreto, amato da tutte le sue pazienti malate di tumore , cui ha sempre offerto il meglio delle terapie disponibili e una grande umanità.\nHa formato generazioni di ginecologhe e ginecologi che hanno raggiunto importanti posizioni nella disciplina e ha creato uno dei centri di assoluta eccellenza nella ginecologia, portandolo al quarto posto al mondo nel ranking 2025 dei World's Best Specialized Hospital . Innovatore nella ricerca, autore di oltre 1100 pubblicazioni , instancabile e brillante chirurgo. Nato a Catanzaro il 24 dicembre del 1959, il professor Scambia ha legato tutta la sua vita alla Facoltà di Medicina e chirurgia dell'Università Cattolica e del Policlinico Universitario Agostino Gemelli. Laureato nel 1983 in Medicina e Chirurgia all'Università Cattolica con lode e il massimo dei voti lode, nel 1987 si è specializzato in Ginecologia ed Ostetricia nello stesso Ateneo.\nÈ stato, inoltre, membro permanente di numerose società scientifiche internazionali e nazionali come la Società Italiana di Ginecologia Oncologica, International Gynecological Cancer Society, EORTC Gynecologic Cancer Coop Group, European Society of Gynecologic Oncology, Associazione Italiana di Oncologia Medica (AIOM), Associazione Ginecologi Universitari Italiani (AGUI), Società di Endoscopia Ginecologica (SEGI), Multicentre Italian Trials Ovarian Cancer (MITO), Società Italiana di Riabilitazione Oncologica (SIRIO). L'Università Cattolica e il Policlinico Gemelli si stringono alla famiglia nella triste consapevolezza di aver perso un grande medico, un bravissimo docente, uno scienziato di classe mondiale, un amico attento con cui confrontarsi ogni giorno.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "negative",
  "categories": [
    "Health"
  ],
  "topics": [
    "Health->health organisation",
    "Health->medical profession"
  ],
  "ai_allow": true,
  "has_canonical": false,
  "breaking": false,
  "webz_reporter": false,
  "external_links": [],
  "external_images": [],
  "entities": {
    "persons": [
      {
        "name": "Giovanni Scambia",
        "sentiment": "none"
      }
    ],
    "organizations": [
      {
        "name": "Fondazione Policlinico Universitario Agostino Gemelli IRCCS",
        "sentiment": "none"
      },
      {
        "name": "Università Cattolica del Sacro Cuore",
        "sentiment": "none"
      },
      {
        "name": "UOC",
        "sentiment": "none"
      }
    ],
    "locations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": null,
  "rating": null,
  "crawled": "2025-02-21T00:47:24.842+02:00",
  "updated": "2025-02-21T00:47:24.842+02:00"
}