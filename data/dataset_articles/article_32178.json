{
  "thread": {
    "uuid": "f158fd6bd80bee6b2a27b1690a56793e918952cb",
    "url": "https://www.ilgiorno.it/varese/cronaca/segnalato-caso-di-chikungunya-si-58ab159d",
    "site_full": "www.ilgiorno.it",
    "site": "ilgiorno.it",
    "site_section": "https://www.ilgiorno.it/milano/cosa-fare",
    "site_categories": [
      "media",
      "top_news_it",
      "top_news"
    ],
    "section_title": "Cosa fare a Milano: eventi e news",
    "site_title": "Il Giorno | Tutte le ultime notizie in tempo reale dalla Lombardia",
    "title": "Segnalato caso di Chikungunya. Si corre ai ripari",
    "title_full": "Segnalato caso di Chikungunya. Si corre ai ripari",
    "published": "2025-07-03T07:12:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://www.ilgiorno.it/image-service/view/acePublic/alias/contentid/NDg5YWM4MGUtNzk5Yy00/0/segnalato-caso-di-chikungunya-si-corre-ai-ripari.jpeg",
    "performance_score": 0,
    "domain_rank": 20157,
    "domain_rank_updated": "2025-06-03T00:00:00.000+03:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 4
      },
      "vk": {
        "shares": 0
      }
    }
  },
  "uuid": "f158fd6bd80bee6b2a27b1690a56793e918952cb",
  "url": "https://www.ilgiorno.it/varese/cronaca/segnalato-caso-di-chikungunya-si-58ab159d",
  "ord_in_thread": 0,
  "author": "Il Giorno",
  "published": "2025-07-03T07:12:00.000+03:00",
  "title": "Segnalato caso di Chikungunya. Si corre ai ripari",
  "text": "Caldo e non solo: a Gallarate è stato segnalato un caso di Chikungunya, malattia virale trasmessa dalle zanzare della specie Aedes (zanzara tigre). A presentare i sintomi è stato un residente nella zona del quartiere Moriggia. La segnalazione è arrivata il primo luglio al Dipartimento di igiene e prevenzione sanitaria dell’Ats dell’Insubria, quindi è stato avviato subito il protocollo di prevenzione per ridurre al minimo l’eventualità di altri contagi che avvengono dalle zanzare. L’amministrazione comunale di Gallarate ha già disposto per tre sere - oggi, domani e dopodomani - una disinfestazione straordinaria a scopo preventivo. Non è noto se la persona che ha manifestato i sintomi dell’infezione da virus Chikungunya fosse di rientro da un viaggio all’estero.\nNella nota trasmessa al Comune, Ats sottolinea che la malattia non si trasmette da persona a persona. Il periodo di incubazione varia fino a un massimo di dodici giorni e di solito la malattia si manifesta in maniera improvvisa, con febbre e dolori alle articolazioni tali da limitare i movimenti. L’azienda incaricata per la disinfestazione opererà nelle ore serali, dopo le 18. L’avviso diramato dall’amministrazione raccomanda: \"Nell’area interessata dal provvedimento, per un raggio di 200 metri, bisogna tenere le porte e le finestre chiuse dopo le 18.30, tenere gli animali domestici all’interno delle proprie abitazioni, evitare di stendere i panni nelle ore serali, non mangiare per almeno 72 ore le verdure dei proprio orti\".\nRosella Formenti",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "negative",
  "categories": [
    "Health"
  ],
  "topics": [
    "Health->health organisation",
    "Health->communicable disease",
    "Health->health care approach"
  ],
  "ai_allow": true,
  "has_canonical": false,
  "breaking": true,
  "webz_reporter": false,
  "external_links": [],
  "entities": {
    "persons": [],
    "locations": [
      {
        "name": "Chikungunya",
        "sentiment": "none"
      },
      {
        "name": "Gallarate",
        "sentiment": "none"
      },
      {
        "name": "quartiere Moriggia",
        "sentiment": "none"
      }
    ],
    "organizations": [
      {
        "name": "amministrazione comunale",
        "sentiment": "none",
        "tickers": [
          {
            "ticker": null,
            "exchange": null
          }
        ]
      }
    ]
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [
      "top_news_it",
      "top_news"
    ],
    "bias": null
  },
  "rating": null,
  "crawled": "2025-07-03T07:59:32.642+03:00",
  "updated": "2025-07-04T05:05:31.000+00:00"
}