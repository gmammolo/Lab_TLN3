{
  "thread": {
    "uuid": "5549e38197e5a655195bbfdfc6a5e50ff72256cf",
    "url": "https://www.elcorreogallego.es/santiago/2025/07/03/o-foro-civico-medicina-risco-119303997.html",
    "site_full": "www.elcorreogallego.es",
    "site": "elcorreogallego.es",
    "site_section": "https://www.elcorreogallego.es/espana/2024/11/20/illa-convencido-metsola-abordara-catalan-111871452.html",
    "site_categories": [
      "media",
      "top_news_es",
      "top_news"
    ],
    "section_title": "Illa está &quot;convencido&quot; de que Metsola abordará el uso del catalán en el Parlamento Europeo pese a la falta de calendario",
    "site_title": "El Correo Gallego - Diario de la capital de Galicia",
    "title": "O Foro Cívico, sobre Medicina: «Está en risco un modelo de excelencia»",
    "title_full": "O Foro Cívico, sobre Medicina: «Está en risco un modelo de excelencia»",
    "published": "2025-07-03T07:01:00.000+03:00",
    "replies_count": 0,
    "participants_count": 1,
    "site_type": "news",
    "country": "ES",
    "main_image": "https://estaticos-cdn.prensaiberica.es/clip/f614d325-23ca-4a14-95b4-34f186cbbcea_16-9-aspect-ratio_default_0.jpg",
    "performance_score": 0,
    "domain_rank": 30996,
    "domain_rank_updated": "2025-06-03T00:00:00.000+03:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "5549e38197e5a655195bbfdfc6a5e50ff72256cf",
  "url": "https://www.elcorreogallego.es/santiago/2025/07/03/o-foro-civico-medicina-risco-119303997.html",
  "ord_in_thread": 0,
  "author": "El Correo Gallego",
  "published": "2025-07-03T07:01:00.000+03:00",
  "title": "O Foro Cívico, sobre Medicina: «Está en risco un modelo de excelencia»",
  "text": "O Foro Cívico, sobre Medicina: «Está en risco un modelo de excelencia»\nRechaza a creación de novas facultades en Galicia | «Non está xustificada», sinalan\nA posibilidade de que se leve a cabo unha descentralización da docencia de Medicina entre as tres universidades galegas segue a implicar rechazo entre os axentes sociais de Santiago, onde se atopa a actual e única facultade que imparte esta ciencia. En concreto, o Foro Cívico de Compostela, integrado por entidades e colectivos profesionais da cidade, mantivo este martes unha nova xuntanza para abordar esta cuestión. Así, todos os integrantes do Foro consideran que o intento de creación de novas facultades de Medicina en Galicia, «ademais de non terse acreditado a súa necesidade, estaría poñendo gravemente en risco un modelo de excelencia e prestixio internacionalmente recoñecido, como o é o da Facultade de Medicina da USC».\nNeste sentido, o Foro Cívico quere destacar que a posta en marcha dunha nova facultade «non pode entenderse como un feito illado senón no marco dun ecosistema que a integra, que lle da cobertura e co que debe estar perfectamente aliñada».\nNeste sentido, destacan que o conxunto formado pola Facultade de Medicina, «que se sitúa entre as mellores de España e conta con profesionais de recoñecido prestixio»; a de Farmacia, «recoñecida entre as cen mellores universidades do mundo polo ranking de Shanghai»; o Instituto de Investigación Sanitaria de Santiago (IDIS) e o Campus Vida, «onde se xera máis do 70% da investigación biomédica de Galicia»-; o Hospital Clínico de Santiago; o Centro Singular de Investigación en Medicina Molecular e Enfermidades Crónicas (CIMUS), «recoñecido como Unidade de Excelencia María de Maeztu», e o próximo centro de Protonterapia, entre outros, «crean un ecosistema sanitario e de investigación sen parangón e difícilmente replicable noutras cidades, o cal, permite, ademais, que a USC lidere a captación de recursos (máis de 50 millóns de euros anuais) nun mercado altamente competitivo, como é o da investigación facilitando, así, a xeración de novas patentes e a transferencia de coñecemento».\nA maiores, o Foro Cívico entende que a creación de novos centros en Galicia «non está xustificada, nin desde o punto de vista dun uso eficiente dos recursos públicos e o aproveitamento das economías de escala nin, tampouco, desde o punto de vista dunha mellor calidade da ensinanza, cuestión non menor, se temos en conta que se está a falar da formación dos profesionais sanitarios do futuro».\nRespecto ao punto de vista económico e de optimización dos recursos públicos, o Foro Cívico céntrase no sobrecusto que suporía a creación de dúas ou máis novas superestruturas, «o cal viría a sumarse ao déficit económico crónico que está a sufrir o sistema universitario galego».\nTamén destaca que a creación de outras facultades non implicaría máis prazas para estudantes deste grado, «pola necesidade de acompasar a oferta de prazas para estudantes que queren cursan os seus estudos de Medicina coa oferta de prazas MIR».\n«Novas estructuras ineficientes e costosas»\nPor outra banda, respecto da calidade da docencia, o Foro considera que a creación de novas facultades implica «comprometer os niveles de excelencia alcanzados na actualidade, diluíndos entre novas estructuras ineficientes e costosas, como xa está a suceder co sistema aeroportuario galego, polo que reitera a necesidade de respetar o acordo asinado no ano 2015, no que se recoñecía como a única Facultade de Medicina de Galicia, a de Santiago; sen prexuízo de seguir avanzando -como xa está a facer a USC- nunha prudente descentralización, na que, respetando as cotas de calidade na formación, se acade a mellor viabilidade funcional e económica dos estudos de Medicina».",
  "highlightText": "",
  "highlightTitle": "",
  "highlightThreadTitle": "",
  "language": "spanish",
  "sentiment": "negative",
  "categories": [
    "Health",
    "Social Issue"
  ],
  "topics": [
    "Health->medical profession",
    "Health->public health",
    "Health->health organisation",
    "Social Issue->social services",
    "Social Issue->demographics"
  ],
  "ai_allow": true,
  "has_canonical": false,
  "breaking": true,
  "webz_reporter": false,
  "external_links": [],
  "entities": {
    "persons": [],
    "locations": [
      {
        "name": "Santiago",
        "sentiment": "none"
      },
      {
        "name": "Galicia",
        "sentiment": "none"
      }
    ],
    "organizations": [
      {
        "name": "citi",
        "sentiment": "none",
        "tickers": [
          {
            "ticker": "C",
            "exchange": "NYSE"
          }
        ]
      }
    ]
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [
      "top_news_es",
      "top_news"
    ],
    "bias": null
  },
  "rating": null,
  "crawled": "2025-07-03T07:47:57.419+03:00",
  "updated": "2025-07-04T05:05:58.000+00:00"
}