{
  "thread": {
    "uuid": "79f2f678121f8907993a1056fda7128c14adc812",
    "url": "https://www.romatoday.it/cronaca/incidente-stradale/fabrzio-iacorossi-come-sta.html",
    "site_full": "www.romatoday.it",
    "site": "romatoday.it",
    "site_section": "http://www.romatoday.it/rss/",
    "site_categories": [
      "media",
      "top_news"
    ],
    "section_title": "RomaToday",
    "title": "Fabrizio Iacorossi si è risvegliato dal coma, il personal trainer dei vip ha riconosciuto la moglie",
    "title_full": "Fabrizio Iacorossi si è risvegliato dal coma, il personal trainer dei vip ha riconosciuto la moglie",
    "published": "2024-04-05T01:38:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://www.romatoday.it/~media/horizontal-hi/47395693070815/iacorossi.jpg",
    "performance_score": 0,
    "domain_rank": 34319,
    "domain_rank_updated": "2024-04-02T13:08:08.000+03:00",
    "reach": null,
    "social": {
      "facebook": {
        "likes": 0,
        "comments": 0,
        "shares": 0
      },
      "gplus": {
        "shares": 0
      },
      "pinterest": {
        "shares": 0
      },
      "linkedin": {
        "shares": 0
      },
      "stumbledupon": {
        "shares": 0
      },
      "vk": {
        "shares": 0
      }
    }
  },
  "uuid": "79f2f678121f8907993a1056fda7128c14adc812",
  "url": "https://www.romatoday.it/cronaca/incidente-stradale/fabrzio-iacorossi-come-sta.html",
  "ord_in_thread": 0,
  "parent_url": null,
  "author": "Lorenzo Nicolini",
  "published": "2024-04-05T01:38:00.000+03:00",
  "title": "Fabrizio Iacorossi si è risvegliato dal coma, il personal trainer dei vip ha riconosciuto la moglie",
  "text": "Incidenti stradali\nFabrizio Iacorossi si è risvegliato dal coma, il personal trainer dei vip ha riconosciuto la moglie\nProsegue il lungo percorso di riabilitazione che prevede già dalla prossima settimane altri interventi chirurgici\nFabrzio Iacorossi, il personal trainer dei vip vittima di un\nincidente stradale mentre era in bicicletta, è stato risvegliato dal coma farmacologico, ha aperto gli occhi e ha riconosciuto la moglie. Il 44enne preparatore atletico, tra gli altri, anche di Giorgia Meloni e Francesco Totti ha parlato con i familiari e con i sanitari del San Camillo.\nLe sue condizioni sono state definite stazionarie e il suo decorso regolare, non sono insorte complicazioni. Una buona notizia in ottica di un percorso riabilitativo. Iacorossi resta ancora ricoverato in terapia intensiva, come da prassi in questi casi, e la sua prognosi non è ancora stata sciolta. I medici del San Camillo, secondo quanto appreso, la prossima settimana eseguiranno altre operazioni per ridurre le fratture riportate nel violento impatto sulla Litoranea.\nIl conducente dell'auto, una Opel Corsa, che lo ha preso in pieno mentre Iacorossi era in bicicletta si era fermato a prestare soccorso. Le condizioni del quarantaquattrenne, papà di due bambini, erano subito apparse gravi. La moglie,\nsui social, aveva lanciato un appello per una preghiera per il marito. In molti hanno risposto all'invito postando storie di allenamenti con l'hashtag #falloperIaco. Un modo per essere vicini al loro personal trainer preferito.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Health"
  ],
  "external_links": [],
  "external_images": [],
  "entities": {
    "persons": [],
    "organizations": [],
    "locations": []
  },
  "rating": null,
  "crawled": "2024-04-05T03:02:03.059+03:00",
  "updated": "2024-04-05T03:02:03.059+03:00"
}