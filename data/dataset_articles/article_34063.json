{
  "thread": {
    "uuid": "6032b58dd9ddb513d83d072288257a833e2d0be4",
    "url": "https://www.leggo.it/alimentazione/news/dieta_verde_menu_rallenta_invecchiamento_oggi_7_11_2024-8463937.html",
    "site_full": "www.leggo.it",
    "site": "leggo.it",
    "site_section": "https://leggo.it/alimentazione/",
    "site_categories": [
      "media",
      "top_news_it"
    ],
    "section_title": "ALIMENTAZIONE - Leggo.it",
    "title": "Dieta verde, gli alimenti da inserire nel menù per rallentare l'invecchiamento: «Ecco quali sono i benefici»",
    "title_full": "Dieta verde, gli alimenti da inserire nel menù per rallentare l'invecchiamento: «Ecco quali sono i benefici»",
    "published": "2024-11-07T16:55:00.000+02:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://statics.cedscdn.it/photos/MED_HIGH/39/37/8463937_07141759_257217_0140115_dieta_mediterranea.jpg",
    "performance_score": 0,
    "domain_rank": 25886,
    "domain_rank_updated": "2024-11-04T23:00:00.000+02:00",
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "6032b58dd9ddb513d83d072288257a833e2d0be4",
  "url": "https://www.leggo.it/alimentazione/news/dieta_verde_menu_rallenta_invecchiamento_oggi_7_11_2024-8463937.html",
  "ord_in_thread": 0,
  "parent_url": null,
  "author": "Redazione web",
  "published": "2024-11-07T16:55:00.000+02:00",
  "title": "Dieta verde, gli alimenti da inserire nel menù per rallentare l'invecchiamento: «Ecco quali sono i benefici»",
  "text": "La dieta mediterranea, composta principalmente da frutta, verdura e cereali, è alla base di tutti i consigli forniti da medici e scienziati per mantenere in salute il fisico. Alcuni ricercatori, tuttavia, hanno approfondito gli studi sulla dieta mediterranea, arricchendola leggermente con l'aggiunta di tè verde, noci e frullato verde. Secondo le loro tesi, questa modifica sarebbe più efficace nel rallentare l'invecchiamento del cervello, riducendo al tempo stesso il rischio di demenza. La dieta mediterranea \\\"verde\\\" I ricercatori dell'Università Ben-Gurion del Neveg, in Israele, hanno sottoposto 284 volontari, perlopiù uomini con un età media di 51 anni, alla dieta mediterranea arricchita da alimenti verdi. I volontari partecipanti alla ricerca hanno seguito quest'alimentazione per 18 mesi, composta da 28 grammi di noci al giorno, quattro tazze di tè verde e un frullato verde a base di globosa, un composto vegetale, in aggiunta agli alimenti previsti dalla tradizionale dieta mediterranea. Alle donne è stato chiesto di non assumere più di 1.500 calorie quotidiane, mentre agli uomini di non superare le 1.800 calorie. La dieta mediterranea verde si è rivelata utile a ridurre gli elevati livelli di zucchero nel sangue e a mantenere sotto controllo il metabolismo. Per di più, il consumo regolare degli alimenti verdi ha garantito diversi «benefici neuroprotettivi», migliorando i segni dell'invecchiamento cerebrale. Scoperte e limiti della ricerca «Un maggiore consumo di tè verde e frullato verde è stato collegato a maggiori miglioramenti nella salute del cervello, soprattutto nei partecipanti che consumavano il frullato almeno tre volte a settimana e bevevano tè verde ogni giorno», hanno spiegato i ricercatori all'American Journal of Clinic Nutrition, aggiungendo poi: «Ciò potrebbe essere in parte attribuito all'elevato contenuto di polifenoli presenti negli alimenti di origine vegetale». Tuttavia, nonostante le scoperte confortevoli, gli scienziati hanno confessato anche che la ricerca presentava una «serie di limiti», come la mancanza di dati sullo stato educativo e cognitivo dei volontari prima dell'inizio dello studio e l'elevata percentuale di di partecipanti maschi, che avrebbe potuto limitare la diffusione omogenea dei risultati delle donne.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Health",
    "Science and Technology"
  ],
  "ai_allow": true,
  "canonical": false,
  "webz_reporter": false,
  "external_links": [],
  "external_images": [],
  "entities": {
    "persons": [],
    "organizations": [],
    "locations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "rating": null,
  "crawled": "2024-11-08T00:26:29.441+02:00",
  "updated": "2024-11-08T00:26:29.441+02:00"
}