{
  "thread": {
    "uuid": "8c3fd50b362c9a1f2d2b1edfe54b52d56da3a3a9",
    "url": "https://www.notizie.it/federica-pellegrini-pronta-per-il-parto-la-cameretta-della-figlia/",
    "site_full": "www.notizie.it",
    "site": "notizie.it",
    "site_section": "http://torino.notizie.it/feed/",
    "site_categories": [
      "tech"
    ],
    "section_title": "Notizie.it",
    "title": "Federica Pellegrini si prepara al parto e mostra la cameretta della figlia: “Ti aspettiamo”",
    "title_full": "Federica Pellegrini si prepara al parto e mostra la cameretta della figlia: “Ti aspettiamo”",
    "published": "2023-12-29T15:54:00.000+02:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://www.notizie.it/wp-content/uploads/2023/12/image-d5ea1c2e-49b7-49fa-89dc-e86d37a9b1dd.jpg",
    "performance_score": 0,
    "domain_rank": 59932,
    "domain_rank_updated": "2023-12-26T12:06:25.000+02:00",
    "reach": null,
    "social": {
      "facebook": {
        "likes": 0,
        "comments": 0,
        "shares": 0
      },
      "gplus": {
        "shares": 0
      },
      "pinterest": {
        "shares": 0
      },
      "linkedin": {
        "shares": 0
      },
      "stumbledupon": {
        "shares": 0
      },
      "vk": {
        "shares": 0
      }
    }
  },
  "uuid": "8c3fd50b362c9a1f2d2b1edfe54b52d56da3a3a9",
  "url": "https://www.notizie.it/federica-pellegrini-pronta-per-il-parto-la-cameretta-della-figlia/",
  "ord_in_thread": 0,
  "parent_url": null,
  "author": "Ilaria Minucci",
  "published": "2023-12-29T15:54:00.000+02:00",
  "title": "Federica Pellegrini si prepara al parto e mostra la cameretta della figlia: “Ti aspettiamo”",
  "text": "Il momento del parto si avvicina per\nFederica Pellegrini: mancano ormai soltanto pochi giorni all’istante in cui l’ex campionessa di nuoto potrà finalmente tenere tra le braccia la sua prima figlia insieme al marito.\nFederica Pellegrini pronta per il parto: la cameretta della figlia\nStando a quanto rivelato dalla Pellegrini, la nascita della piccola era prevista tra Natale e Capodanno e la bimba sembra essere puntuale. Al momento, il nome della neonata continua ad essere avvolto nel mistero. La cameretta alla quale i neogenitori hanno lavorato con amore e dedizione, invece, è stata mostrata sui social e condivisa con i fan della coppia.\nAlcune foto e un video della cameretta, infatti, sono stati condivisi su Instagram dalla campionessa italiana di nuoto. A corredo delle immagini, è stata posta la didascalia: “Ti aspettiamo”.\nColori, arredo e dipinto\nPer la cameretta della bimba, la mamma e il papà hanno deciso di optare per colori come il bianco, il beige e qualche tocco di rosa. Su una delle pareti, poi, è stato realizzato un dipinto a tema “buonanotte” che ritrae i quattro cagnolini della coppia: Vanessa, Rocky, Cesare e Bianca.\nIn occasione del giorno di Natale, poi, la Pellegrini ha deciso di fare gli auguri ai followers con uno scatto in cui appare vestita di rosso insieme al marito. Con lo scatto in cui si accarezza il pancione, la campionessa ha scritto: “…aspettandoti. Ps: il mio Babbo Natale è donna. Buon Natale a tutti”.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Social Issue",
    "Human Interest",
    "Crime, Law and Justice"
  ],
  "external_links": [],
  "external_images": [],
  "entities": {
    "persons": [],
    "organizations": [],
    "locations": []
  },
  "rating": null,
  "crawled": "2023-12-29T15:56:43.113+02:00",
  "updated": "2023-12-29T15:56:43.113+02:00"
}