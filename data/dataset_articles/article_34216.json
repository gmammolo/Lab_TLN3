{
  "thread": {
    "uuid": "53d4a20d0b88c5dec1fa8f3f7f664b2163950974",
    "url": "https://naciodigital.cat/viure-be/estudi-revela-relacio-entre-cafe-colesterol_2051963_102.html",
    "site_full": "naciodigital.cat",
    "site": "naciodigital.cat",
    "site_section": "https://naciodigital.cat/viure-be",
    "site_categories": [
      "top_news_es"
    ],
    "section_title": "Viure bé: trucs, consells i novetats per millorar el teu dia a dia",
    "title": "Un estudi revela la relaci\\u00f3 entre caf\\u00e8 i colesterol",
    "title_full": "Un estudi revela la relaci\\u00f3 entre caf\\u00e8 i colesterol",
    "published": "2024-11-07T23:20:00.000+02:00",
    "replies_count": 0,
    "participants_count": 1,
    "site_type": "news",
    "country": "ES",
    "main_image": "https://naciodigital.cat/uploads/s1/19/99/84/07/un-bol-amb-grans-de-cafe_31_1148x644.jpeg",
    "performance_score": 0,
    "domain_rank": 43238,
    "domain_rank_updated": "2024-11-04T23:00:00.000+02:00",
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "53d4a20d0b88c5dec1fa8f3f7f664b2163950974",
  "url": "https://naciodigital.cat/viure-be/estudi-revela-relacio-entre-cafe-colesterol_2051963_102.html",
  "ord_in_thread": 0,
  "parent_url": null,
  "author": "Redacció",
  "published": "2024-11-07T23:20:00.000+02:00",
  "title": "Un estudi revela la relaci\\u00f3 entre caf\\u00e8 i colesterol",
  "text": "El cafè té moltes propietats beneficioses per a la salut de les persones. De fet, s'ha guanyat al llarg dels anys bona part de l'aval científic. Entre d'altres, perquè s'ha demostrat que és eficaç en la prevenció de malalties hepàtiques i en la reducció de la possibilitat de patir molts tipus de càncer, entre d'altres. No obstant això, una altra història diferent és el cafè descafeïnat.\nHo revela l'estudi del Centre del Cor Fuqua i el Centre per a la Salut i Aprenentatge Piedmonton-Mercer, que ha trobat que aquest tipus de cafè pot fer créixer el colesterol. La investigació es va desenvolupar durant tres mesos en els quals es va dividir la població en tres grups. El primer, prenia entre tres i sis tasses de descafeïnat al dia. El segon, les mateixes tasses, però de cafè normal. I el darrer que, directament, no prenia absolutament res. Què van trobar?\nEls resultats diuen que el grup que bevia descafeïnat va tenir un augment d'àcids grassos del 8%, un índex que es vincula amb el risc de patir malaltia cardiovascular i colesterol. A més a més, el total de greix en sang també va augmentar. Un 18% per ser exactes. Com ho van detectar? Doncs relacionant amb l'Índex de Massa Corporal (IMC) dels participants en la recerca, que va augmentar un 80% en aquells que tenien un índex superior a 25 i en un 30 en qui estava en un índex saludable. En canvi, a l'altra cara de la moneda, res es va alterar en els altres dos grups.\nMés enllà d'aquest estudi, un altre del British Journal of Nutrition va trobar que també hi ha una certa relació entre la reducció del risc de tenir diabetis del tipus 2 i la ingesta de cafè descafeïnat. Exactament, el mateix que passa amb el cafè normal, perquè podria tenir més sensibilitat a la insulina i regular els nivells de glucosa en sang.",
  "highlightText": "",
  "highlightTitle": "",
  "highlightThreadTitle": "",
  "language": "catalan",
  "sentiment": "positive",
  "categories": [
    "Health"
  ],
  "ai_allow": true,
  "canonical": false,
  "webz_reporter": false,
  "external_links": [],
  "external_images": [],
  "entities": {
    "persons": [],
    "organizations": [],
    "locations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "rating": null,
  "crawled": "2024-11-08T00:53:11.622+02:00",
  "updated": "2024-11-22T12:28:57.180+02:00"
}