{
  "thread": {
    "uuid": "65349a400d6b5baea82a233a20a560e440fed5aa",
    "url": "https://www.elperiodic.com/val/xativa/xativa-installa-dues-valvules-reductores-pressio-xarxa-daigua-potable-inversio-9000-euros_987463",
    "site_full": "www.elperiodic.com",
    "site": "elperiodic.com",
    "site_section": "https://www.elperiodic.com/val/xativa",
    "site_categories": [],
    "section_title": "▷ Noticies Xàtiva | elperiodic.com",
    "title": "Xàtiva instal·la dues vàlvules reductores de pressió a la xarxa d’aigua potable amb una inversió de 9.000 euros",
    "title_full": "Xàtiva instal·la dues vàlvules reductores de pressió a la xarxa d’aigua potable amb una inversió de 9.000 euros",
    "published": "2024-11-07T19:14:00.000+02:00",
    "replies_count": 0,
    "participants_count": 1,
    "site_type": "news",
    "country": "ES",
    "main_image": "https://www.elperiodic.com/archivos/imagenes/noticias/2024/11/07/valvula-reductora-pressio_og.jpeg",
    "performance_score": 0,
    "domain_rank": 65693,
    "domain_rank_updated": "2024-11-04T23:00:00.000+02:00",
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "65349a400d6b5baea82a233a20a560e440fed5aa",
  "url": "https://www.elperiodic.com/val/xativa/xativa-installa-dues-valvules-reductores-pressio-xarxa-daigua-potable-inversio-9000-euros_987463",
  "ord_in_thread": 0,
  "parent_url": null,
  "author": "@elperiodic",
  "published": "2024-11-07T19:14:00.000+02:00",
  "title": "Xàtiva instal·la dues vàlvules reductores de pressió a la xarxa d’aigua potable amb una inversió de 9.000 euros",
  "text": "Xàtiva instal·la dues vàlvules reductores de pressió a la xarxa d’aigua potable amb una inversió de 9.000 euros\nAquesta actuació, realitzada al Carraixet i al sector Palanques, permetrà evitar fuites d’aigua i costoses reparacions\nL’Ajuntament de Xàtiva ha procedit a la substitució de dues vàlvules reductores de pressió de la xarxa d’aigua potable amb una inversió de vora 9.000 euros.\nLa necessitat de la instal·lació d’una reductora de pressió radica en què la xarxa d’aigua potable pateix un excés de pressió en les zones més baixes, la qual cosa provoca fuites d’aigua i costoses reparacions. Aquesta actuació permet regular la pressió al nivell suportable per la xarxa evitant aquesta problemàtica.\nLes reductores de pressió s’han instal·lat en la zona de les Palanques i en el Carraixet, per tal d’estabilitzar la pressió. Es tracta d’un sistema complex que ha de tindre una alimentació permanent de la xarxa, per a poder regular-se adequadament i arribe a totes les persones usuàries.\n«L’Ajuntament de Xàtiva continua amb les obres de millora a la xarxa de distribució d’aigua potable i en els darrers dies s’ha completat la instal·lació d’aquestes reguladores de pressió que protegiran la xarxa en la zona de les Palanques i del Carraixet», ha explicat el regidor d’Aigües Potables Ignacio Reig, qui ha remarcat que «anem a tancar 2024 en una inversió superior a 600.000 euros destinada a aigües potables, i de cara al proper any ja hi ha dotades partides molt considerables. La xarxa pública d’aigua potable de la nostra ciutat és absolutament prioritària i per això anem a seguir invertint per millorar-la».",
  "highlightText": "",
  "highlightTitle": "",
  "highlightThreadTitle": "",
  "language": "catalan",
  "sentiment": "positive",
  "categories": [
    "Environment",
    "Economy, Business and Finance",
    "Health"
  ],
  "ai_allow": true,
  "canonical": false,
  "webz_reporter": false,
  "external_links": [],
  "external_images": [],
  "entities": {
    "persons": [],
    "organizations": [],
    "locations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "rating": null,
  "crawled": "2024-11-08T01:27:35.649+02:00",
  "updated": "2024-11-27T17:44:12.273+02:00"
}