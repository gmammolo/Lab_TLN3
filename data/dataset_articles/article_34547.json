{
  "thread": {
    "uuid": "c4583112b0eb2c9d205eb841b8a0b40222126753",
    "url": "https://www.today.it/speciale/iniziativa-vitiligine-week.html",
    "site_full": "www.today.it",
    "site": "today.it",
    "site_section": "https://www.today.it/rss",
    "site_categories": [
      "united_kingdom",
      "travel"
    ],
    "section_title": "Today",
    "title": "Vitiligine Week: oltre mille visite gratuite con dermatologi in tutta Italia",
    "title_full": "Vitiligine Week: oltre mille visite gratuite con dermatologi in tutta Italia",
    "published": "2024-11-08T00:00:00.000+02:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://www.today.it/~media/horizontal-hi/19281330322177/vitiligine-4.jpg",
    "performance_score": 0,
    "domain_rank": 20057,
    "domain_rank_updated": "2024-11-04T23:00:00.000+02:00",
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "c4583112b0eb2c9d205eb841b8a0b40222126753",
  "url": "https://www.today.it/speciale/iniziativa-vitiligine-week.html",
  "ord_in_thread": 0,
  "parent_url": null,
  "author": "Incyte",
  "published": "2024-11-08T00:00:00.000+02:00",
  "title": "Vitiligine Week: oltre mille visite gratuite con dermatologi in tutta Italia",
  "text": "Vitiligine Week: oltre mille visite gratuite con dermatologi in tutta Italia\nDal 25 al 30 novembre, un’intera settimana di consulenze gratuite per chi soffre di vitiligine prenotando un appuntamento al Numero Verde gratuito 800226466\nI dati parlano chiaro: in Italia sono circa 330.000 le persone che convivono con la vitiligine. Una cifra che cresce, ed è stimata intorno ai 65-95 milioni, se si guarda al mondo intero.\nMa cos’è esattamente la vitiligine?\nLo spiega molto bene Giuseppe Argenziano, Presidente della Società Italiana di Dermatologia e malattie Sessualmente Trasmissibili (SIDeMaST):\n“La vitiligine è stata a lungo considerata una condizione estetica, mentre si tratta di una vera e propria malattia cronica autoimmune, spesso associata ad altri disturbi, quali disfunzioni della tiroide, diabete mellito e alopecia areata.”\nLa vitiligine è una patologia della pelle cronica autoimmune che si manifesta con la presenza di chiazze bianche che possono aumentare in numero e dimensioni nel tempo.\nVitiligine: una “gabbia” che imprigiona corpo e mente\nQuesta patologia ha un forte impatto psicologico e sociale su chi ne soffre, causando spesso ansia e depressione.\nNon sorprende che ansia e depressione siano effettivamente più comuni nelle persone affette da vitiligine, con tassi superiori rispettivamente del 72% e del 32% rispetto al resto della popolazione.\nUna conferma di ciò, arriva dalle parole di Valeria Corazza, Presidente dell’Associazione Pazienti APIAFCO (Associazione Psoriasici Italiani Amici della Fondazione Corazza):\n“La vitiligine costringe chi ne soffre a misurarsi costantemente con la capacità di accettarsi. Spesso induce insicurezza, chiusura, ansia e depressione. In una recente indagine svolta da Elma Research, i pazienti hanno paragonato questa malattia a una gabbia, una pesante zavorra, un enigma incomprensibile.”\nUna settimana di appuntamenti gratuiti durante la Vitiligine Week\nIn una cornice di questo tipo, si attivano, però, anche iniziative che, nel concreto, supportano e offrono un aiuto a chi convive con la patologia.\nDal 25 al 30 novembre, infatti, proprio SIDeMaST promuove la Vitiligine Week, una serie di visite dermatologiche gratuite dedicate ai pazienti con vitiligine.\nIn circa 40 centri dermatologici presenti su tutto il territorio nazionale, in quei giorni, ci si potrà confrontare con medici specialisti per comprendere meglio la malattia e discutere la propria condizione, potendosi aggiornare sulle possibilità terapeutiche.\nPer prenotare un appuntamento è necessario chiamare il Numero Verde gratuito [ 800226466](tel:800226466), attivo dal lunedì al sabato dalle 9 alle 13 e dalle 14 alle 18.\nProprio la presenza di specialisti è fondamentale per chi soffre di vitiligine, tanto che è ancora Valeria Corazza a sottolineare l’importanza di confrontarsi con queste figure professionali:\n“Il confronto con uno specialista è fondamentale per supportare i pazienti in una gestione consapevole della propria condizione e, soprattutto, per combattere la disinformazione.”\nIncyte è al fianco della comunità scientifica e dei pazienti\nLa Vitiligine Week è una campagna realizzata da SIDeMaST e patrocinata da APIAFCO, con il supporto organizzativo di Sintesi Education e il contributo incondizionato di Incyte, azienda molto attiva su questa patologia.\nEd è proprio il Vicepresidente e General Manager dell’azienda biofarmaceutica Incyte Italia, Onofrio Mastandrea a spiegare con che spirito l’azienda ha deciso di partecipare all’iniziativa di SIDeMaST:\n“In Incyte crediamo che il ruolo di un’azienda vada oltre lo sviluppare e portare ai pazienti soluzioni terapeutiche innovative, ma comprenda anche una forte responsabilità sociale. Per questo, siamo costantemente impegnati al fianco della comunità scientifica e dei pazienti per promuovere e supportare iniziative capaci di generare valore per la comunità in cui operiamo. La Vitiligine Week ne è un esempio concreto.”\nPerché prenotare una visita gratuita?\nLa Vitiligine Week è un’iniziativa che nasce per promuovere la conoscenza della vitiligine; per incoraggiare il confronto con gli operatori sanitari per una migliore comprensione e gestione della malattia; per combattere lo stigma che circonda ancora chi ne è affetto.\nI centri in tutta Italia che hanno aderito sono molti. Prenota un appuntamento chiamando il Numero Verde gratuito [ 800226466](tel:800226466), attivo dal lunedì al sabato dalle 9 alle 13 e dalle 14 alle 18.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Health",
    "Social Issue"
  ],
  "ai_allow": true,
  "canonical": false,
  "webz_reporter": false,
  "external_links": [
    "https://www.sidemast.org/blog/vitiligine-week-2024",
    "https://sidemast.org/blog/vitiligine-week-2024"
  ],
  "external_images": [],
  "entities": {
    "persons": [
      {
        "name": "Giuseppe Argenziano",
        "sentiment": "none"
      }
    ],
    "organizations": [
      {
        "name": "Società Italiana di Dermatologia",
        "sentiment": "none"
      }
    ],
    "locations": [
      {
        "name": "Vitiligine",
        "sentiment": "none"
      },
      {
        "name": "Italia",
        "sentiment": "none"
      }
    ]
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "rating": null,
  "crawled": "2024-11-08T02:00:35.154+02:00",
  "updated": "2024-11-08T02:00:35.154+02:00"
}