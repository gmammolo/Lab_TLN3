{
  "thread": {
    "uuid": "e0e21e06f73930d0e6f85ec790176c2411a34a14",
    "url": "https://www.bresciaoggi.it/territorio-bresciano/garda/sirmione-avvolta-fiamme-mentre-cucina-morta-dopo-ore-di-agonia-1.12739996",
    "site_full": "www.bresciaoggi.it",
    "site": "bresciaoggi.it",
    "site_section": "http://www2.bresciaoggi.it",
    "site_categories": [
      "media",
      "world_soccer",
      "sports"
    ],
    "section_title": " News e Notizie di Brescia | Bresciaoggi",
    "site_title": "News e Notizie di Brescia | Bresciaoggi",
    "title": "Sirmione, avvolta dalle fiamme mentre cucina: morta dopo ore di agonia | Bresciaoggi",
    "title_full": "Sirmione, avvolta dalle fiamme mentre cucina: morta dopo ore di agonia | Bresciaoggi",
    "published": "2025-07-16T19:55:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://gfx.bresciaoggi.it/image/contentid/policy:1.12740005:1752684805/image.png?f=16x9&amp;h=450&amp;w=800&amp;$p$f$h$w=1031be4",
    "performance_score": 0,
    "domain_rank": 85432,
    "domain_rank_updated": "2025-06-03T00:00:00.000+03:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "e0e21e06f73930d0e6f85ec790176c2411a34a14",
  "url": "https://www.bresciaoggi.it/territorio-bresciano/garda/sirmione-avvolta-fiamme-mentre-cucina-morta-dopo-ore-di-agonia-1.12739996",
  "ord_in_thread": 0,
  "author": "Società Editrice Athesis S.p.A.",
  "published": "2025-07-16T19:55:00.000+03:00",
  "title": "Sirmione, avvolta dalle fiamme mentre cucina: morta dopo ore di agonia | Bresciaoggi",
  "text": "Una fiammata dai fornelli mentre preparava la cena, il fuoco che l'ha avvolta provocandole ustioni sul 90% del corpo, un giorno tremendo di agonia in ospedale e infine la tristissima notizia. Sirmione perde all'improvviso e drammaticamente una colonna portante della sua comunità. Silvana Bettanini, vedova dell'alpino storico Bruno Parolini, è venuta meno all'affetto dei suoi cari oggi pomeriggio, 16 luglio.\nLe gravissime ustioni riportate dall'incidente domestico della sera prima nella sua abitazione non le hanno lasciato scampo, la donna di 85 anni lascia nello sconforto 4 figli ei nipoti.\nL'incidente domestico\nErano circa le 19,30 quando la donna come ogni sera stava preparando la cena per lei e per il figlio Roberto, che viveva nella stessa abitazione a Colombare in via 4 novembre. Sui fornelli c'era solo un pentolino che la donna stava mescolando ma improvvisamente, il piano cottura avrebbe preso fuoco, forse per una fuga di gas, ma gli accertamenti sono ancora in corso. Le fiamme sono divampate con forza e all'improvviso e si sono immediatamente propagate di fronte a Silvana attaccandosi sui vestiti, probabilmente realizzati in tessuto sintetico.\nLe grida di aiuto e di dolore hanno allertato i vicini che, appena capito hanno cosa stessa succedendo, hanno cercato di intervenire e chiamando i Vigili del fuoco che sono arrivati dopo pochi minuti insieme all'ambulanza. La situazione che si sono trovati davanti è stata drammatica: i vigili hanno spento immediatamente le fiamme che avvolgevano l'85enne ormai riversa a terra, ma è apparso subito evidente che le ustioni erano gravissime.\nI sanitari hanno richiesto l'intervento dell'eliambulanza, cercando di tenere in vita Silvana che è stata trasportata in codice rosso nella terapia intensiva del Civile di Brescia: l'anziana aveva riportato ustioni sul 90 percento del suo corpo.\nLa donna, attaccata al respiratore, ha lottato con tutte le sue forze per tutta la notte ma questa mattina si è capito che non c'era più nulla da fare: la sua famiglia ha dato il consenso nel primo pomeriggio di staccare la spina, per evitarle ulteriori e soprattutto inutili sofferenze. Un drammatico incidente domestico, sul quale si cercano spiegazioni certe, che ha colpito duramente la comunità di Sirmione.\nChi era Silvana Bettanini\nSilvana Bettanini era di origini friulane, da giovane si era trasferita a Sirmione per convolare a nozze con Bruno Parolini: ex muratore in pensione e soprattutto alpino di ferro che è venuto a mancare nel 2021: “un grande personaggio”, secondo chi lo conosceva.\nI Parolini sono una famiglia storica della penisola da più generazioni e Silvana era molto amata sia tra i vicini di casa che in parrocchia: “Era una donna forte, ha sofferto tanto nella vita ma si è sempre rialzata, adesso non resta che pregare per lei e ricordarla come merita”, dice Don Francesco, il parroco della chiesa San Francesco di Colombare. Silvana Bettanini lascia nello sconforto i figli Stefania, Roberta, Fabio e Bruno ei suoi nipotini.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "negative",
  "categories": [
    "Disaster and Accident",
    "Human Interest",
    "Social Issue"
  ],
  "topics": [
    "Disaster and Accident->fire",
    "Human Interest->funeral and memorial service",
    "Social Issue->women",
    "Social Issue->social condition",
    "Social Issue->death and dying"
  ],
  "ai_allow": true,
  "has_canonical": false,
  "breaking": null,
  "webz_reporter": false,
  "external_links": [],
  "entities": {
    "persons": [
      {
        "name": "Silvana Bettanini",
        "sentiment": "none"
      },
      {
        "name": "Bruno Parolini",
        "sentiment": "none"
      },
      {
        "name": "Roberto",
        "sentiment": "none"
      }
    ],
    "locations": [
      {
        "name": "Colombare",
        "sentiment": "none"
      }
    ],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-07-17T08:04:02.167+03:00",
  "updated": "2025-07-17T05:09:02.000+00:00"
}