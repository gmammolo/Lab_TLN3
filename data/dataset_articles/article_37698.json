{
  "thread": {
    "uuid": "74b08698ed7a8ec37a766fda3a5afcc77fdf2b16",
    "url": "https://www.bresciaoggi.it/argomenti/economia/economia-nazionale/2.5616/brescia-sale-il-costo-della-vita-423-euro-in-piu-per-famiglia-1.12740136",
    "site_full": "www.bresciaoggi.it",
    "site": "bresciaoggi.it",
    "site_section": "http://www2.bresciaoggi.it",
    "site_categories": [
      "media",
      "world_soccer",
      "sports"
    ],
    "section_title": " News e Notizie di Brescia | Bresciaoggi",
    "site_title": "News e Notizie di Brescia | Bresciaoggi",
    "title": "Brescia, in un anno sale sensibilmente il costo della vita: 423 euro in più per famiglia | Bresciaoggi",
    "title_full": "Brescia, in un anno sale sensibilmente il costo della vita: 423 euro in più per famiglia | Bresciaoggi",
    "published": "2025-07-16T21:51:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://gfx.bresciaoggi.it/image/contentid/policy:1.12740135:1752691916/image.jpg?f=16x9&amp;h=450&amp;w=800&amp;$p$f$h$w=7061f55",
    "performance_score": 0,
    "domain_rank": 85432,
    "domain_rank_updated": "2025-06-03T00:00:00.000+03:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "74b08698ed7a8ec37a766fda3a5afcc77fdf2b16",
  "url": "https://www.bresciaoggi.it/argomenti/economia/economia-nazionale/2.5616/brescia-sale-il-costo-della-vita-423-euro-in-piu-per-famiglia-1.12740136",
  "ord_in_thread": 0,
  "author": "Società Editrice Athesis S.p.A.",
  "published": "2025-07-16T21:51:00.000+03:00",
  "title": "Brescia, in un anno sale sensibilmente il costo della vita: 423 euro in più per famiglia | Bresciaoggi",
  "text": "Era 62esima, adesso è 33esima. Vuol dire che il costo della vita a Brescia in un anno è cresciuto sensibilmente. Più che nei 12 mesi precedenti. Portando la Leonessa a guadagnare 29 posizioni: non una bella notizia per il consumatore.\nL’aumento delle spese per le famiglia bresciane emerge dall’indagine dell’Unione nazionale consumatori che monitora costantemente gli indicatori del caro-vita nel nostro Paese, focalizzandosi sui capoluoghi di provincia e i Comuni con più di 150mila abitanti. I dati dell’incremento del costo della vita sono in relazione con il calcolo Istat dell’inflazione a giugno di quest’anno. Secondo Unc una famiglia bresciana spenderà quest’anno 423 euro di più dell’anno precedente, con l’inflazione all’1,4%. Anche nel 2024 il portafogli dei bresciani era stato alleggerito, ma meno: avevano speso 140 euro in più.\nIn Italia\nI rincari maggiori si registrano a Bolzano dove l'inflazione tendenziale pari a +2,3%, pur essendo «solo» la terza maggiore d'Italia ex aequo con Belluno e Napoli, si traduce nella spesa aggiuntiva annua di 763 euro per una famiglia media. \"Medaglia\" d'argento per Rimini che, con +2,7%, l'inflazione più alta d'Italia, ha un incremento di spesa di 743 euro a famiglia. Terza Venezia, che con +2,2%, la quarta inflazione del Paese, ha avuto una spesa supplementare di 617 euro annui. Al quarto posto Bergamo che, con un'inflazione del 2%, registra una stangata pari a 604 euro. Seguono Belluno (+2,3%, +599 euro), Arezzo (+2,2% e +595 euro), Udine (+2,1%, +590 euro), Bologna (+2,1%, +588 euro). Chiudono la top ten, con 579 euro, Padova (+2,1%) e Siracusa, che, ex aequo con Cosenza, ha la seconda inflazione più alta d'Italia, +2,5%.\nSull'altro fronte della classifica, la città più virtuosa d'Italia è Pisa, dove con +0,6%, l'inflazione più bassa d'Italia, si ha un aumento annuo di 162 euro. Al secondo posto Olbia - Tempio, +0,9% e un maggior costo della vita di 179 euro. Medaglia di bronzo per Vercelli (+0,8% e +189 euro). Seguono, nella classifica delle città risparmiose, Benevento (+0,9%, + 199 euro), Massa Carrara (+0,8%, +216 euro), Sassari (+1,1%, +219 euro), al settimo posto Caserta (1%, +221 euro), poi Lodi (+0,8%, +230 euro) e Trapani (+1%, +232 euro). Chiude la top ten delle migliori, con 236 euro, Campobasso (+1%).\nIn testa alla classifica delle regioni, con un'inflazione annua a +1,8%, il Trentino che registra a famiglia un aggravio medio pari a 556 euro su base annua. Segue il Friuli Venezia Giulia (+1,9%, +520 euro) e al terzo posto il Lazio con +510 euro e un'inflazione dell'1,9%. La Lombardia è settima con 413 euro in più spesi. La regione più risparmiosa è il Molise: +1% e +236 euro.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "negative",
  "categories": [
    "Economy, Business and Finance",
    "Social Issue",
    "Human Interest"
  ],
  "topics": [
    "Economy, Business and Finance->economy",
    "Economy, Business and Finance->consumer goods",
    "Social Issue->demographics",
    "Social Issue->social condition"
  ],
  "ai_allow": true,
  "has_canonical": false,
  "breaking": null,
  "webz_reporter": false,
  "external_links": [],
  "entities": {
    "persons": [],
    "locations": [
      {
        "name": "Brescia",
        "sentiment": "none"
      },
      {
        "name": "Bolzano",
        "sentiment": "none"
      },
      {
        "name": "Belluno",
        "sentiment": "none"
      }
    ],
    "organizations": [
      {
        "name": "Unione nazionale",
        "sentiment": "none",
        "tickers": []
      },
      {
        "name": "Istat",
        "sentiment": "none",
        "tickers": []
      }
    ]
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-07-17T08:04:02.171+03:00",
  "updated": "2025-07-17T05:06:51.000+00:00"
}