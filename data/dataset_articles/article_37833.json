{
  "thread": {
    "uuid": "94e35a77dcd0231279498ace517ea041dd8b5322",
    "url": "https://www.ilrestodelcarlino.it/bologna/cronaca/tania-la-salma-ai-famigliari-4925df35",
    "site_full": "www.ilrestodelcarlino.it",
    "site": "ilrestodelcarlino.it",
    "site_section": "https://www.ilrestodelcarlino.it:443/rss",
    "site_categories": [
      "media",
      "top_news_it",
      "top_news"
    ],
    "section_title": "Tutte le notizie di  oggi - Carlino",
    "site_title": "Tutte le ultime notizie in tempo reale dall&#x27;Emilia Romagna e dalle Marche",
    "title": "Tania, la salma ai famigliari: \"Almeno dopo tre mesi potremo dirle addio. Ma ora cercate la verità\"",
    "title_full": "Tania, la salma ai famigliari: \"Almeno dopo tre mesi potremo dirle addio. Ma ora cercate la verità\"",
    "published": "2025-07-17T07:50:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://www.ilrestodelcarlino.it/image-service/view/acePublic/alias/contentid/ZGQwZmUzYmUtODY2Yi00/0/tania-la-salma-ai-famigliari-almeno-dopo-tre-mesi-potremo-dirle-addio-ma-ora-cercate-la-verita.jpeg?f=16:9&amp;w=1200&amp;h=630",
    "performance_score": 0,
    "domain_rank": 17016,
    "domain_rank_updated": "2025-06-03T00:00:00.000+03:00",
    "licensing_agency": [],
    "social": {
      "facebook": {
        "likes": 2,
        "comments": 0,
        "shares": 8
      },
      "vk": {
        "shares": 0
      }
    }
  },
  "uuid": "94e35a77dcd0231279498ace517ea041dd8b5322",
  "url": "https://www.ilrestodelcarlino.it/bologna/cronaca/tania-la-salma-ai-famigliari-4925df35",
  "ord_in_thread": 0,
  "author": "Il Resto del Carlino",
  "published": "2025-07-17T07:50:00.000+03:00",
  "title": "Tania, la salma ai famigliari: \"Almeno dopo tre mesi potremo dirle addio. Ma ora cercate la verità\"",
  "text": "Volata dal balcone alla Barca, Andrea Bellinetti: \"Nulla potrà restituirmi mia sorella. Spero trovino e condannino il compagno\". Caccia al fuggitivo all’estero.\n\"Ora, tiriamo un piccolissimo sospiro di sollievo. Almeno potremo salutarla. Ma, comunque andrà, nulla potrà restituirci Tania . Viviamo nel dolore ogni giorno. Io non smetterò di battermi per lei\". Sono le parole di Andrea Bellinetti, fratello della 47enne precipitata nel pomeriggio dell’8 aprile dal balcone del terzo piano del suo appartamento in via Tolstoj, nel quartiere Barca, dopo che il pm Marco Forte ha dato il via libera per la restituzione della salma ai famigliari. Ora, a più di tre mesi dal decesso, i parenti potranno organizzare il funerale.\nIl compagno di Tania, Faiez Selmi , 36enne tunisino, è ricercato dal 23 dicembre scorso: era scattato il codice rosso ed era stata emessa a suo carico una misura cautelare in carcere per maltrattamenti dopo le denunce di Tania per i vari pestaggi. Con lui, Tania aveva una relazione tormentata e violenta dal 2018. La Procura di Bologna ha aperto un fascicolo per istigazione al suicidio e Selmi è indagato. Di recente, sarebbe stato individuato in un Paese oltre confine.\nQuel martedì 8 aprile, il giorno della morte di Tania, Selmi è stato visto assieme a lei. Poco prima che lei precipitasse dal balcone, attorno alle 18.30. Una caduta di schiena. Una circostanza particolare, nell’ipotesi del gesto volontario.\nSul corpo di Tania Bellinetti, mamma di due figli, è stata effettuata l’autopsia: l’esame avrebbe escluso segni di violenza evidenti. Indaga a 360 gradi la Squadra Mobile, coordinata da Guglielmo Battisti. Per ora non viene esclusa nessuna pista: dalla caduta accidentale al suicidio , dal tentativo di sottrarsi a un’aggressione all’ omicidio volontario. I famigliari continuano a porsi domande che, al momento, sono destinate a rimanere senza risposta.\n\"Ora dobbiamo dedicarci a diversi passaggi burocratici – sottolinea Andrea Bellinetti, la voce stanca –, almeno adesso potremo darle l’ultimo saluto. Per quanto mi riguarda, non mi fermerò, farò tutto ciò che posso. Spero che si vada fino in fondo, che si arrivi alla verità. Per mia sorella e anche per noi, la sua famiglia. Quello che so è che purtroppo, anche quando troveranno il compagno, e anche nel caso gli diano il massimo della pena, non sarà mai abbastanza rispetto al dolore immenso che stiamo vivendo ogni giorno. Qualunque cosa accada, nulla potrà restituirci Tania. Questa è la cosa che fa più male\".\nNon pensa ad altro, ogni giorno. \"Il mio pensiero è fisso lì – spiega –, avevamo un rapporto bellissimo, a volte anche difficile forse, ma puro, e fatto dei valori che ci hanno trasmesso i nostri genitori: l’amore, l’amicizia, il rispetto. Ci volevamo molto bene. Mi manca moltissimo\".\nRiguardo al compagno della sorella, Faiez Selmi, Andrea specifica che non aveva mai voluto conoscerlo.\n\"Purtroppo, vedo a volte dell’indifferenza intorno a noi rispetto alla tragedia enorme che ci ha colpiti, e devo dire che questo un po’ mi dispiace – sottolinea Andrea Bellinetti –, ma vedo anche, allo stesso tempo, l’affetto di tante persone che sono al nostro fianco, che ci conoscono e ci vogliono bene. Io andrò avanti, combatterò per lei. Non mi fermerò. Spero che emerga al più presto la verità\".\n© Riproduzione riservata\nTag dell'articolo",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "negative",
  "categories": [
    "Crime, Law and Justice",
    "Human Interest",
    "Social Issue"
  ],
  "topics": [
    "Crime, Law and Justice->investigation (criminal)",
    "Crime, Law and Justice->homicide",
    "Crime, Law and Justice->court",
    "Human Interest->funeral and memorial service",
    "Social Issue->discrimination",
    "Social Issue->death and dying",
    "Social Issue->social problem"
  ],
  "ai_allow": true,
  "has_canonical": false,
  "breaking": true,
  "webz_reporter": false,
  "external_links": [
    "https://www.facebook.com/sharer/sharer.php?u=https%3A%2F%2Fwww.ilrestodelcarlino.it%2Fbologna%2Fcronaca%2Ftania-la-salma-ai-famigliari-4925df35%3F1752727936%3D%26utm_source%3Ddlvr.it%26utm_medium%3Dfacebook&t=Tania%2C%20la%20salma%20ai%20famigliari%3A%20%22Almeno%20dopo%20tre%20mesi%20potremo%20dirle%20addio.%20Ma%20ora%20cercate%20la%20verit%C3%A0%22",
    "https://web.whatsapp.com/send?text=Tania%2C%20la%20salma%20ai%20famigliari%3A%20%22Almeno%20dopo%20tre%20mesi%20potremo%20dirle%20addio.%20Ma%20ora%20cercate%20la%20verit%C3%A0%22%20https%3A%2F%2Fwww.ilrestodelcarlino.it%2Fbologna%2Fcronaca%2Ftania-la-salma-ai-famigliari-4925df35%3F1752727936%3D%26utm_source%3Ddlvr.it%26utm_medium%3Dfacebook",
    "https://x.com/share?url=https%3A%2F%2Fwww.ilrestodelcarlino.it%2Fbologna%2Fcronaca%2Ftania-la-salma-ai-famigliari-4925df35%3F1752727936%3D%26utm_source%3Ddlvr.it%26utm_medium%3Dfacebook&text=Tania%2C%20la%20salma%20ai%20famigliari%3A%20%22Almeno%20dopo%20tre%20mesi%20potremo%20dirle%20addio.%20Ma%20ora%20cercate%20la%20verit%C3%A0%22",
    "https://x.com/share",
    "https://facebook.com/sharer/sharer.php?u=https%3A%2F%2Fwww.ilrestodelcarlino.it%2Fbologna%2Fcronaca%2Ftania-la-salma-ai-famigliari-4925df35%3F1752727936%3D%26utm_source%3Ddlvr.it%26utm_medium%3Dfacebook&t=Tania%2C%20la%20salma%20ai%20famigliari%3A%20%22Almeno%20dopo%20tre%20mesi%20potremo%20dirle%20addio.%20Ma%20ora%20cercate%20la%20verit%C3%A0%22",
    "https://www.web.whatsapp.com/send?text=Tania%2C%20la%20salma%20ai%20famigliari%3A%20%22Almeno%20dopo%20tre%20mesi%20potremo%20dirle%20addio.%20Ma%20ora%20cercate%20la%20verit%C3%A0%22%20https%3A%2F%2Fwww.ilrestodelcarlino.it%2Fbologna%2Fcronaca%2Ftania-la-salma-ai-famigliari-4925df35%3F1752727936%3D%26utm_source%3Ddlvr.it%26utm_medium%3Dfacebook",
    "https://web.whatsapp.com/send",
    "https://www.x.com/share?url=https%3A%2F%2Fwww.ilrestodelcarlino.it%2Fbologna%2Fcronaca%2Ftania-la-salma-ai-famigliari-4925df35%3F1752727936%3D%26utm_source%3Ddlvr.it%26utm_medium%3Dfacebook&text=Tania%2C%20la%20salma%20ai%20famigliari%3A%20%22Almeno%20dopo%20tre%20mesi%20potremo%20dirle%20addio.%20Ma%20ora%20cercate%20la%20verit%C3%A0%22",
    "https://www.facebook.com/sharer/sharer.php"
  ],
  "entities": {
    "persons": [],
    "locations": [],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [
      "top_news_it",
      "top_news"
    ],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-07-17T08:07:36.687+03:00",
  "updated": "2025-07-18T06:07:08.000+00:00"
}