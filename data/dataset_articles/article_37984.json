{
  "thread": {
    "uuid": "22e5e9915a33174d365707baa36d8f79dd76e8d1",
    "url": "https://www.today.it/sport/altro/samuele-privitera-ciclista-morto-caduta-giro-valle-d-aosta-19-anni.html",
    "site_full": "www.today.it",
    "site": "today.it",
    "site_section": "https://www.today.it/cronaca",
    "site_categories": [
      "united_kingdom",
      "travel",
      "top_news_it",
      "top_news"
    ],
    "section_title": "Cronaca",
    "site_title": "Today - Ultime notizie dall&#039;Italia e dal Mondo",
    "title": "Samuele Privitera, il ciclista morto dopo una caduta al giro della Valle d'Aosta: ha perso il casco ed è sbattuto contro un cancello",
    "title_full": "Samuele Privitera, il ciclista morto dopo una caduta al giro della Valle d'Aosta: ha perso il casco ed è sbattuto contro un cancello",
    "published": "2025-07-17T07:50:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://www.today.it/~media/horizontal-hi/20094700830031/samuele-privitera-ciclista-morto.jpg",
    "performance_score": 0,
    "domain_rank": 18411,
    "domain_rank_updated": "2025-06-03T00:00:00.000+03:00",
    "licensing_agency": [],
    "social": {
      "facebook": {
        "likes": 1,
        "comments": 0,
        "shares": 8
      },
      "vk": {
        "shares": 0
      }
    }
  },
  "uuid": "22e5e9915a33174d365707baa36d8f79dd76e8d1",
  "url": "https://www.today.it/sport/altro/samuele-privitera-ciclista-morto-caduta-giro-valle-d-aosta-19-anni.html",
  "ord_in_thread": 0,
  "author": "V.G.",
  "published": "2025-07-17T07:50:00.000+03:00",
  "title": "Samuele Privitera, il ciclista morto dopo una caduta al giro della Valle d'Aosta: ha perso il casco ed è sbattuto contro un cancello",
  "text": "/ Aosta\nSamuele Privitera, il giovane ciclista morto dopo una terribile caduta: ha perso il casco ed è sbattuto contro un cancello\nAveva 19 anni, era originario di Imperia. Il dramma al giro della Valle d'Aosta-Mont Blanc, una delle brevi corse a tappe più importanti per gli under 23\nTragedia nel ciclismo. Samuele Privitera, 19 anni, originario della provincia di Imperia, è morto ieri sera (mercoledì 16 luglio) dopo essere stato ricoverato in condizioni molto gravi all'ospedale Umberto Parini di Aosta in seguito a una caduta di cui è stato vittima ieri nel corso della prima tappa del 61° giro ciclistico della Valle d'Aosta-Mont Blanc, una delle brevi corse a tappe più importanti per gli under 23. Privitera avrebbe compiuto 20 anni il prossimo ottobre.\nIl ciclista Samuele Privitera morto dopo una caduta in gara\nNon è ancora chiara la dinamica dell'incidente in cui è rimasto coinvolto Privitera, lungo un tratto di strada in discesa in località Pontey, a 32 chilometri dal termine della gara che si è conclusa nel centro di Aosta. Secondo una prima ricostruzione, probabilmente sbalzato da un dosso, Samuele Privitera ha perso il controllo della sua bicicletta ed è caduto in discesa. Avrebbe perso il caschetto di protezione, sbattendo violentemente la testa contro un cancello. Nell'impatto ha subìto un trauma cranico molto grave ed è andato in arresto cardiaco. Rianimato sul posto, è stato portato in ospedale, intubato e ricoverato in prognosi riservata. Dopo poche ore il tragico epilogo.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "negative",
  "categories": [
    "Sport",
    "Human Interest"
  ],
  "topics": [
    "Sport->sport achievement",
    "Sport->sports record",
    "Sport->cycling",
    "Human Interest->funeral and memorial service"
  ],
  "ai_allow": true,
  "has_canonical": false,
  "breaking": true,
  "webz_reporter": false,
  "external_links": [],
  "entities": {
    "persons": [
      {
        "name": "Samuele Privitera",
        "sentiment": "negative"
      },
      {
        "name": " Samuele Priviter",
        "sentiment": "none"
      }
    ],
    "locations": [
      {
        "name": " provincia di Imperi",
        "sentiment": "none"
      },
      {
        "name": " Valle d'Aost",
        "sentiment": "none"
      },
      {
        "name": "-Mont Blan",
        "sentiment": "none"
      },
      {
        "name": " Ponte",
        "sentiment": "none"
      },
      {
        "name": " Aost",
        "sentiment": "none"
      }
    ],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [
      "top_news_it",
      "top_news"
    ],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-07-17T08:13:40.856+03:00",
  "updated": "2025-07-18T06:06:06.000+00:00"
}