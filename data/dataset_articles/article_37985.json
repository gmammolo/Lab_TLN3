{
  "thread": {
    "uuid": "5a28b6124ee1758d16081c1eb49b37444997fbce",
    "url": "https://www.today.it/cronaca/ramona-rinaldi-morta-impiccata-doccia-arrestato-daniele-re-finto-suicidio.html",
    "site_full": "www.today.it",
    "site": "today.it",
    "site_section": "https://www.today.it/cronaca",
    "site_categories": [
      "united_kingdom",
      "travel",
      "top_news_it",
      "top_news"
    ],
    "section_title": "Cronaca",
    "site_title": "Today - Ultime notizie dall&#039;Italia e dal Mondo",
    "title": "Ramona Rinaldi trovata impiccata in casa, arrestato il compagno Daniele Re: \"Ha simulato il suicidio\"",
    "title_full": "Ramona Rinaldi trovata impiccata in casa, arrestato il compagno Daniele Re: \"Ha simulato il suicidio\"",
    "published": "2025-07-17T07:23:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://www.today.it/~media/horizontal-hi/6540483485241/carabinieri-lapresse-22.jpg",
    "performance_score": 5,
    "domain_rank": 18411,
    "domain_rank_updated": "2025-06-03T00:00:00.000+03:00",
    "licensing_agency": [],
    "social": {
      "facebook": {
        "likes": 91,
        "comments": 22,
        "shares": 44
      },
      "vk": {
        "shares": 0
      }
    }
  },
  "uuid": "5a28b6124ee1758d16081c1eb49b37444997fbce",
  "url": "https://www.today.it/cronaca/ramona-rinaldi-morta-impiccata-doccia-arrestato-daniele-re-finto-suicidio.html",
  "ord_in_thread": 0,
  "author": "N.P.",
  "published": "2025-07-17T07:23:00.000+03:00",
  "title": "Ramona Rinaldi trovata impiccata in casa, arrestato il compagno Daniele Re: \"Ha simulato il suicidio\"",
  "text": "/ Como\nRamona Rinaldi trovata impiccata nella doccia, arrestato il compagno: \"Ha simulato il suicidio\"\nDaniele Re avrebbe ucciso la madre di sua figlia per paura di essere lasciato. Gli indizi che lo hanno tradito\nA febbraio Ramona Rinaldi, mamma di 39 anni originaria della provincia di Como, è stata trovata morta nel bagno della sua casa. Era impiccata nella doccia. Adesso, a distanza di mesi, la tesi del gesto volontario crolla e il compagno Daniele Re, 34 anni, finisce in carcere. L'uomo è accusato di avere ucciso la madre di sua figlia e poi avere simulato il suicidio. Vediamo come si è arrivati alla svolta.\nRamona Rinaldi trovata impiccata nella doccia: arrestato il compagno Daniele Re\nRamona e Daniele convivevano a Veniano, nel Comasco. Nella notte a cavallo tra il 20 e il 21 febbraio scorsi lei muore. All'alba del 21 febbraio, Daniele chiama i soccorsi sostenendo di essersi svegliato attorno alle 5 del mattino e di non avere trovato la compagna, salvo poi scoprirne il cadavere nella doccia di casa. Il gesto volontario, inizialmente ipotizzato, non ha mai convinto del tutto gli inquirenti e a distanza di mesi c'è stata la svolta.\nDaniele Re è stato fermato a Milano. Risponde di omicidio volontario aggravato e maltrattamenti. Secondo la procura, Ramona non si sarebbe tolta la vita, ma sarebbe stata strangolata. Solo dopo Re avrebbe inscenato il suicidio.\nLe indagini sono state condotte dai carabinieri, che hanno messo in luce le \"stranezze\" della storia e le incongruenze nel racconto dell'indagato. Non si capiva per esempio chi e perché avesse azionato la lavatrice che era proprio in bagno e che conteneva, tra gli altri indumenti, anche la camicia da notte di Ramona. Il sospetto è stato da subito che qualcuno avesse voluto liberarsi di un indizio. Non solo: i vicini di casa avevano detto di avere udito un forte tonfo nel cuore della notte. L'autopsia poi ha fatto emergere delle discrepanze tra il racconto di Re e l'effettivo orario del decesso. Non ultimo, chi conosceva Ramona ha sempre detto che mai la donna avrebbe lasciato la figlia neppure in un momento di massimo sconforto. Quanto al movente forse la paura dell'uomo di essere lasciato.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "negative",
  "categories": [
    "Crime, Law and Justice",
    "Human Interest",
    "Social Issue"
  ],
  "topics": [
    "Crime, Law and Justice->investigation (criminal)",
    "Crime, Law and Justice->arrest",
    "Crime, Law and Justice->homicide",
    "Human Interest->human mishap",
    "Social Issue->death and dying",
    "Social Issue->abusive behaviour",
    "Social Issue->discrimination"
  ],
  "ai_allow": true,
  "has_canonical": false,
  "breaking": true,
  "webz_reporter": false,
  "external_links": [],
  "entities": {
    "persons": [
      {
        "name": "Ramona Rinaldi",
        "sentiment": "negative"
      },
      {
        "name": "Daniele Re",
        "sentiment": "none"
      }
    ],
    "locations": [
      {
        "name": "provincia di Como",
        "sentiment": "none"
      },
      {
        "name": "Veniano",
        "sentiment": "none"
      }
    ],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [
      "top_news_it",
      "top_news"
    ],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-07-17T08:13:40.908+03:00",
  "updated": "2025-07-18T06:08:55.000+00:00"
}