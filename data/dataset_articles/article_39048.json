{
  "thread": {
    "uuid": "6cc071c60416bcc243eb7f24b200dd8158c710ed",
    "url": "https://cultura.tiscali.it/attualita/articoli/sangiuliano-prima-domenicalmuseo-2024-conferma-successo-00001/",
    "site_full": "cultura.tiscali.it",
    "site": "tiscali.it",
    "site_section": "https://cultura.tiscali.it/",
    "site_categories": [
      "non_standard_content",
      "adult"
    ],
    "section_title": "Cultura, Arte, Personaggi, Letteratura - Tiscali Cultura",
    "title": "Sangiuliano, prima #Domenicalmuseo 2024 conferma successo - Tiscali Cultura",
    "title_full": "Sangiuliano, prima #Domenicalmuseo 2024 conferma successo - Tiscali Cultura",
    "published": "2024-01-07T02:00:00.000+02:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://simg.tiscali.it/media/24/01/07/rs_184_98cebfe50eb3715457c527e3bc932f02.jpg",
    "performance_score": 0,
    "domain_rank": 5152,
    "domain_rank_updated": "2024-01-02T12:06:49.000+02:00",
    "reach": null,
    "social": {
      "facebook": {
        "likes": 0,
        "comments": 0,
        "shares": 0
      },
      "gplus": {
        "shares": 0
      },
      "pinterest": {
        "shares": 0
      },
      "linkedin": {
        "shares": 0
      },
      "stumbledupon": {
        "shares": 0
      },
      "vk": {
        "shares": 0
      }
    }
  },
  "uuid": "6cc071c60416bcc243eb7f24b200dd8158c710ed",
  "url": "https://cultura.tiscali.it/attualita/articoli/sangiuliano-prima-domenicalmuseo-2024-conferma-successo-00001/",
  "ord_in_thread": 0,
  "parent_url": null,
  "author": "Ansa",
  "published": "2024-01-07T02:00:00.000+02:00",
  "title": "Sangiuliano, prima #Domenicalmuseo 2024 conferma successo - Tiscali Cultura",
  "text": "(ANSA) - ROMA, 07 GEN - \"La prima #domenicalmuseo del 2024 è stata un successo. Anche questa volta, numerosi italiani e turisti stranieri hanno approfittato dell'ingresso libero per trascorrere l'ultimo giorno delle Festività in un luogo della cultura statale. Un risultato che conferma i numeri importanti registrati nel 2023 e che dimostra una volta di più il legame forte tra i visitatori e il patrimonio di arte e bellezza della nostra Nazione. I musei e i luoghi della cultura rappresentano i punti della geografia identitaria dell'Italia e la risposta del pubblico testimonia l'apprezzamento per il nostro lavoro di ampliamento dell'offerta. Ringrazio le lavoratrici e i lavoratori in servizio oggi nelle strutture museali\".\nLo ha dichiarato il Ministro della Cultura, Gennaro Sangiuliano, commentando i primi dati della domenica al museo finora disponibili. Di seguito si riportano i dati provvisori pervenuti: Parco archeologico del Colosseo - Colosseo. Anfiteatro Flavio 14.299; Pantheon 13.486; Gallerie degli Uffizi - Gli Uffizi 8.150; Parco archeologico del Colosseo - Foro Romano e Palatino 6.483; Reggia di Caserta 5.928; Musei Reali di Torino 5.928; Galleria dell'Accademia di Firenze 5.360; Galleria Nazionale d'Arte Moderna e Contemporanea 5.205; Museo nazionale di Castel Sant'Angelo e Passetto di Borgo 4.770; Parco archeologico di Pompei - Area archeologica di Pompei 4.363; Gallerie degli Uffizi - Palazzo Pitti 4.292; Museo archeologico nazionale di Napoli 3.300; Palazzo Reale di Napoli 2.690; Gallerie Nazionali di Arte Antica - Palazzo Barberini 2.686; Pinacoteca di Brera 2.106; Musei del Bargello - Cappelle Medicee 2.030; Galleria Borghese 1.930; Museo nazionale romano - Palazzo Massimo 1.748; Palazzo Ducale di Mantova 1.667; Cenacolo Vinciano 1.615; Museo nazionale romano - Terme di Diocleziano 1.578; Villae - Villa d'Este 1.469; Complesso monumentale della Pilotta 1.285; Gallerie dell'Accademia di Venezia 1.132; Pinacoteca Nazionale di Bologna 1.056, Museo nazionale romano - Palazzo Altemps 1.026; Museo di Capodimonte 1.000. A questi dati si aggiungono i 10.723 visitatori del Vittoriano e i 3.236 del Giardino di Boboli. (ANSA). .",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Arts, Culture and Entertainment",
    "Human Interest"
  ],
  "external_links": [],
  "external_images": [],
  "entities": {
    "persons": [],
    "organizations": [],
    "locations": []
  },
  "rating": null,
  "crawled": "2024-01-08T00:12:10.638+02:00",
  "updated": "2024-01-08T00:12:10.638+02:00"
}