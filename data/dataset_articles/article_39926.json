{
  "thread": {
    "uuid": "30419dd52957cb828c4f15d0b4c093e121dbd842",
    "url": "https://www.lastampa.it/cuneo/2024/01/08/news/allepifania_come_in_una_favola_a_90_anni_suona_il_pianoforte_alla_festa_della_centenaria_violetta-13979178/",
    "site_full": "www.lastampa.it",
    "site": "lastampa.it",
    "site_section": "https://www.lastampa.it/cuneo",
    "site_categories": [
      "web_design_html",
      "tech"
    ],
    "section_title": "Cuneo: notizie di cronaca e sport - La Stampa",
    "title": "All’Epifania come in una favola: a 90 anni suona il pianoforte alla festa della centenaria - La Stampa",
    "title_full": "All’Epifania come in una favola: a 90 anni suona il pianoforte alla festa della centenaria - La Stampa",
    "published": "2024-01-08T00:01:00.000+02:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://www.gedistatic.it/content/gnn/img/lastampa/2024/01/07/183010405-edfe3234-3985-40e7-a166-b715483d665d.jpg",
    "performance_score": 0,
    "domain_rank": 2518,
    "domain_rank_updated": "2024-01-02T12:06:49.000+02:00",
    "reach": null,
    "social": {
      "facebook": {
        "likes": 7,
        "comments": 0,
        "shares": 9
      },
      "gplus": {
        "shares": 0
      },
      "pinterest": {
        "shares": 0
      },
      "linkedin": {
        "shares": 0
      },
      "stumbledupon": {
        "shares": 0
      },
      "vk": {
        "shares": 0
      }
    }
  },
  "uuid": "30419dd52957cb828c4f15d0b4c093e121dbd842",
  "url": "https://www.lastampa.it/cuneo/2024/01/08/news/allepifania_come_in_una_favola_a_90_anni_suona_il_pianoforte_alla_festa_della_centenaria_violetta-13979178/",
  "ord_in_thread": 0,
  "parent_url": null,
  "author": "La Stampa",
  "published": "2024-01-08T00:01:00.000+02:00",
  "title": "All’Epifania come in una favola: a 90 anni suona il pianoforte alla festa della centenaria - La Stampa",
  "text": "La p ianista novantenne Maria Teresa suona alla festa di compleanno della centenaria Violetta. Sabato al ristorante Zuavo di Cuneo nipoti, figliocci, parenti e amici di Violetta Ferraro, nata il giorno dell’Epifania nel 1924, si sono ritrovati per festeggiare il primo centenario di vita di quella signorina perfettamente lucida e fisicamente in forma, da alcuni anni residente a Cuneo.\nVi si era trasferita da Genova per essere vicina alla nipote Monica Ratto, figlia della sorella Itta e professoressa di matematica all’Istituto «Grandis». Nativa di Rivalta Scrivia, Violetta ha vissuto poi sempre nel capoluogo ligure, svolgendo l’attività di nurse-istitutrice presso numerose famiglie. Quegli ex ragazzi che ha contribuito a svezzare la considerano tuttora come una seconda madre e alcuni di loro, in vacanza a Saint Moritz, sono accorsi a festeggiarla a Cuneo, come Sebastiano e Nicolò con le consorti Clara e Alessandra. Presenti pure gli altri nipoti Massimo e Paola, i pronipoti Lorenzo, Barbara, Beatrice e Martina, amici genovesi e cuneesi, nonché la sindaca Patrizia Manassero.\n«Prima di oggi – afferma Maria Teresa Guglielmino, 90 anni, nominata “Cavaliere” dal Presidente della Repubblica – non conoscevo Violetta, ma ho aderito subito all’invito della nipote per suonare alla sua festa». Con il pianoforte storico del ristorante «Al Vecchio Zuavo» dove per decenni si sono esercitati valenti musicisti e attori dopo le recite al Toselli. D’altro canto Maria Teresa è abituata a suonare strumenti storici, ogni giorno accompagna con l’antico organo le funzioni religiose al Sacro Cuore. Vedova del pittore Gabriele Dao, Maria Teresa di formazione è pianista e le dita scorrono leggere sui tasti bianchi e neri toccati a suo tempo da illustri personaggi. Da «Per Elisa» di Beethoven, a Glenn Miller, Carosone, «Tanti auguri a te», un secolo di note musicali che Violetta e Maria Teresa hanno vissuto in contemporanea. Alcune sono le arie che Violetta più ama: «Mi piaceva ballare e a volte accennavo a qualche passo anche con uno dei miei figliocci in braccio». L’amica Clara le recita una poesia in genovese composta per l’occasione, il professore saluzzese Bruno Bonansea altri versi in italiano.\n«È stata una bellissima festa, non avrei immaginato di arrivare a questa età», afferma Violetta, mentre spegne d’un soffio le candeline sulle note del coro e di Maria Teresa alla tastiera.\nLeggi i commenti I commenti dei lettori Video del giorno Follie di Capodanno, anziana signora spara cinque colpi di pistola dal balcone",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Human Interest",
    "Arts, Culture and Entertainment"
  ],
  "external_links": [
    "http://www.lastampastatic.it/cless/lastampa/2021-v1/include/detail/under-content.html--",
    "https://www.repstatic.it/cless/common/widget/newsletter/2018-v1/include/gedi-newsletter-cx.html",
    "http://www.repstatic.it/cless/common/box/outbrain/2022-v1/include/short.html",
    "http://www.repstatic.it/cless/common/adv/include/async/middle1.html",
    "http://www.lastampastatic.it/cless/lastampa/2021-v1/include/detail/paywall.html",
    "http://webfragments.repubblica.it/webfragments/widgetservice/widget?category=/lastampa_r21&name=content_tags&id=gnn:lastampa:13979178&collection=lastampa&output_mode=grouped&purge_duplicated=true&template=lastampa_r21/common/tags_content_responsive.html&page_prefix=https://www.lastampa.it/cuneo--",
    "http://lastampastatic.it/cless/lastampa/2021-v1/include/detail/under-content.html--",
    "http://repstatic.it/cless/common/adv/include/async/middle1.html",
    "http://repstatic.it/cless/common/box/outbrain/2022-v1/include/short.html",
    "https://repstatic.it/cless/common/widget/newsletter/2018-v1/include/gedi-newsletter-cx.html",
    "http://webfragments.repubblica.it/webfragments/widgetservice/widget?category=/lastampa_r21&name=content_tags&id=gnn:lastampa:13979178&collection=lastampa&output_mode=grouped&purge_duplicated=true&template=lastampa_r21/common/tags_content_responsive.html&page_prefix=https://lastampa.it/cuneo--",
    "http://webfragments.repubblica.it/webfragments/widgetservice/widget",
    "http://lastampastatic.it/cless/lastampa/2021-v1/include/detail/paywall.html"
  ],
  "external_images": [],
  "entities": {
    "persons": [],
    "organizations": [],
    "locations": []
  },
  "rating": null,
  "crawled": "2024-01-08T01:47:52.247+02:00",
  "updated": "2024-01-08T01:47:52.247+02:00"
}