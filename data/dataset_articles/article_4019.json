{
  "thread": {
    "uuid": "eb1f830503b4f2b35d900dc482f43320b54abfe3",
    "url": "https://www.ilmattino.it/avellino/avellino_salvarono_bambino_due_mesi_premiati_carabinieri-9313068.html",
    "site_full": "www.ilmattino.it",
    "site": "ilmattino.it",
    "site_section": "https://www.ilmattino.it/avellino",
    "site_categories": [
      "power_and_motorcycles",
      "sports",
      "top_news_it",
      "top_news",
      "arts, culture and entertainment",
      "human interest",
      "lifestyle and leisure",
      "disaster and accident",
      "weather",
      "economy, business and finance",
      "crime, law and justice",
      "politics",
      "sport"
    ],
    "section_title": "AVELLINO - Il Mattino ",
    "site_title": "Il Mattino",
    "title": "Avellino, salvarono bambino di due mesi: premiati due carabinieri",
    "title_full": "Avellino, salvarono bambino di due mesi: premiati due carabinieri",
    "published": "2026-01-22T09:31:00.000+02:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://statics.cedscdn.it/photos/MED_HIGH/2026/01/22/9313068_22083122_onecms_1onrwm4v2rq2ia5gx18.jpg",
    "performance_score": 0,
    "domain_rank": 7624,
    "domain_rank_updated": "2026-01-18T23:00:00.000+02:00",
    "licensing_agency": [],
    "social": {
      "facebook": {
        "likes": 1,
        "comments": 0,
        "shares": 1
      },
      "vk": {
        "shares": 0
      }
    }
  },
  "uuid": "eb1f830503b4f2b35d900dc482f43320b54abfe3",
  "url": "https://www.ilmattino.it/avellino/avellino_salvarono_bambino_due_mesi_premiati_carabinieri-9313068.html",
  "ord_in_thread": 0,
  "author": "Katiuscia Guarino",
  "published": "2026-01-22T09:31:00.000+02:00",
  "title": "Avellino, salvarono bambino di due mesi: premiati due carabinieri",
  "text": "di Katiuscia Guarino giovedì 22 gennaio 2026, 08:31\nUltimo agg. 08:34 3 Minuti di Lettura Un intervento tempestivo, una perfetta sinergia tra forze dell'ordine e soccorsi sanitari e, soprattutto, il coraggio che ha salvato la vita a un bimbo di appena due mesi . È la vicenda che ha visto protagonisti, dieci giorni fa, sei carabinieri del Comando provinciale di Avellino che ieri mattina sono stati premiati a Palazzo di Governo.\nA consegnare l'encomio il prefetto Rossana Riflesso insieme al colonnello Angelo Zito , comandante provinciale dei carabinieri. A ricevere il riconoscimento il brigadiere Michele Pasquariello, i vice brigadieri Luigi Faraone e Fabio Bisanti, l'appuntato scelto qualifica speciale Antonio Tomaselli, l'appuntato Giuliano Acierno e il carabiniere scelto Giancarlo Cristofano. «Questo episodio non riguarda la criminalità né il lavoro ordinario dei carabinieri, ma è la dimostrazione di un sentimento di vicinanza e di affetto» spiega il prefetto Rossana Riflesso .\nSalvarono un neonato in crisi respiratoria, il prefetto premia sei carabinieri\n«Con questo riconoscimento vogliamo ringraziare pubblicamente i carabinieri per il lavoro che silenziosamente svolgono ogni giorno , con coraggio, costante presenza e grande dedizione. Quello dell'altro giorno è solo l'ultimo esempio del loro costante impegno sul territorio». Ieri, dunque, è stato celebrato «non solo un intervento riuscito, ma l'esempio di professionalità, dedizione e responsabilità che ogni giorno le forze dell'ordine dimostrano a tutela della vita e della sicurezza dei cittadini», evidenzia il prefetto.\n«Hanno agito con il cuore - sottolinea il colonnello Zito - e, ovviamente, con professionalità. Questi sono episodi che i nostri carabinieri svolgono ogni giorno accanto ai cittadini . Rientra nel nostro compito quotidiano svolgere le funzioni, oltre che di polizia giudiziaria e di pubblica sicurezza, anche quella di prestare soccorso e di essere vicini ai cittadini che chiedono il nostro intervento perché si trovano in difficoltà». È stata una corsa contro il tempo. I fatti risalgono allo scorso 12 gennaio a Mercogliano. Una giovane mamma si è trovata a vivere in un incubo: bloccata nel traffico con il suo piccolo di appena due mesi in crisi respiratoria.\nBambino picchiato in casa con un cucchiaio di legno, arrestato l'uomo del video choc\nLe sue condizioni erano gravi. La donna, disperata, ha chiamato la centrale operativa dei Carabinieri di Avellino. L'operatore ha immediatamente allertato i soccorsi . Pochi minuti dopo, la vettura con a bordo il piccolo e i genitori si è imbattuta in una pattuglia di militari dell'Arma. La donna, a quel punto, ha chiesto aiuto. Senza esitare, i carabinieri l'hanno fatta salire con il piccolo sulla vettura di servizio. Quindi, la corsa d'urgenza all'ospedale Moscati di Avellino. Qui, il bimbo è stato subito affidato ai medici della struttura ospedaliera - nel frattempo allertato dalla centrale operativa dell'Arma - e sottoposto a cure. Dopo qualche giorno di ricovero, il neonato tornato a casa sano e salvo. Il loro «comportamento esemplare» è stato decisivo per salvare la vita al neonato e ha rafforzato la fiducia dei cittadini nelle persone che indossano la divisa. È ciò che emerge dalle motivazioni indicate nell'encomio consegnato ai militari dell'Arma.\n© RIPRODUZIONE RISERVATA",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Crime, Law and Justice",
    "Human Interest"
  ],
  "topics": [
    "Crime, Law and Justice->law enforcement",
    "Human Interest->award and prize"
  ],
  "ai_allow": true,
  "has_canonical": false,
  "breaking": true,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [
      {
        "name": "Katiuscia Guarino",
        "sentiment": "negative"
      },
      {
        "name": "Angelo Zito",
        "sentiment": "none"
      }
    ],
    "locations": [
      {
        "name": "Avellino",
        "sentiment": "none"
      }
    ],
    "organizations": [
      {
        "name": "carabinieri",
        "sentiment": "none",
        "tickers": [
          {
            "ticker": null,
            "exchange": null
          }
        ]
      },
      {
        "name": "Comando provinciale",
        "sentiment": "none",
        "tickers": [
          {
            "ticker": null,
            "exchange": null
          }
        ]
      }
    ]
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [
      "top_news_it",
      "top_news"
    ],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2026-01-22T09:45:16.348+02:00",
  "updated": "2026-01-23T10:05:41.000+02:00"
}