{
  "thread": {
    "uuid": "534c5749c714348393034f347ad01f105126c474",
    "url": "https://buonasera24.it/news/cronaca/909467/procura-di-brindisi-auguri-bipartisan-alla-nuova-procuratrice-capo.html",
    "site_full": "buonasera24.it",
    "site": "buonasera24.it",
    "site_section": "https://buonasera24.it/",
    "site_categories": [
      "crime, law and justice",
      "politics",
      "lifestyle and leisure",
      "health",
      "economy, business and finance",
      "disaster and accident",
      "arts, culture and entertainment"
    ],
    "section_title": "Buonasera24.it - Le notizie e i fatti di Taranto, Bari, Bat, Lecce e Brindisi",
    "site_title": "Buonasera24.it - Le notizie e i fatti di Taranto, Bari e BAT",
    "title": "Procura di Brindisi, auguri bipartisan alla nuova procuratrice capo",
    "title_full": "Procura di Brindisi, auguri bipartisan alla nuova procuratrice capo",
    "published": "2026-01-22T08:49:00.000+02:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://buonasera24.it/resizer/600/315/true/2025_05_14/DSC_0302_d0-1747215072998.jpg--procura_di_brindisi__auguri_bipartisan_alla_nuova_procuratrice_capo.jpg?1747215073707",
    "performance_score": 0,
    "domain_rank": 98277,
    "domain_rank_updated": "2026-01-18T23:00:00.000+02:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "534c5749c714348393034f347ad01f105126c474",
  "url": "https://buonasera24.it/news/cronaca/909467/procura-di-brindisi-auguri-bipartisan-alla-nuova-procuratrice-capo.html",
  "ord_in_thread": 0,
  "author": "Giulia Inversi",
  "published": "2026-01-22T08:49:00.000+02:00",
  "title": "Procura di Brindisi, auguri bipartisan alla nuova procuratrice capo",
  "text": "Il fatto\n22 Gennaio 2026 - 07:49\nIl Tribunale e la Procura di Brindisi\nBRINDISI - La nomina di Pina Montanaro a nuova procuratrice capo della Procura della Repubblica di Brindisi, deliberata dal Consiglio Superiore della Magistratura, ha suscitato immediate reazioni dal mondo politico regionale, con attestazioni di stima e auguri di buon lavoro.\nA intervenire è stata la consigliera regionale del Partito Democratico Isabella Lettori, che ha definito la scelta del Csm di alto profilo istituzionale, sottolineando il valore della lunga esperienza professionale della magistrata, maturata all’insegna di competenza, rigore e dedizione al servizio della giustizia. Secondo Lettori, la guida della Procura di Brindisi potrà contare su una direzione autorevole e solida, fondata sui principi di legalità, trasparenza e tutela dei diritti, a beneficio dell’intera comunità territoriale.\nNel suo intervento, la consigliera regionale ha voluto anche esprimere un ringraziamento al dottor Antonio Negro, che ha ricoperto l’incarico di procuratore facente funzione negli ultimi mesi, evidenziandone la serietà e il senso delle istituzioni dimostrati nello svolgimento del ruolo. Lettori ha auspicato che Negro possa continuare a mettere a disposizione del territorio le proprie competenze professionali e umane.\nLa nomina di Montanaro viene letta dalla rappresentante del Pd anche come un segnale significativo sotto il profilo sociale, non solo per la presenza femminile in un ruolo apicale, ma soprattutto per un percorso professionale caratterizzato da una costante attenzione alla tutela dei minori e alla difesa delle donne, elementi che ne rafforzano il profilo di guida attenta e sensibile verso le fasce più fragili.\nSulla stessa nomina è intervenuto anche il consigliere regionale e coordinatore provinciale di Fratelli d’Italia Luigi Caroli, che ha rivolto alla nuova procuratrice capo i propri auguri in vista dell’imminente insediamento. Caroli ha evidenziato come l’esperienza maturata da Montanaro alla guida della Procura per i minorenni di Taranto potrà rappresentare un contributo rilevante in una fase delicata, segnata anche nel territorio brindisino dalla crescita di fenomeni legati alle baby gang.\nIl rappresentante di FdI ha infine assicurato la disponibilità a una collaborazione leale e istituzionale, nell’interesse della legalità e della tutela dei cittadini brindisini, ribadendo il sostegno alle azioni che la nuova procuratrice capo vorrà mettere in campo a difesa dell’ordine pubblico e dei diritti.\nTestata: Buonasera\nISSN: 2531-4661 (Sito web)\nRegistrazione: n.7/2012 Tribunale di Taranto\nLa società percepisce i contributi di cui al decreto legislativo 15 maggio 2017, n. 70. Indicazione resa ai sensi della lettera f) del comma 2 dell’articolo 5 del medesimo decreto legislativo\nPiazza Giovanni XXIII 13 | 74123 | Taranto\nTelefono: (+39)0996960416\nEmail: redazione.taranto@buonasera24.it\nPubblicità : pubblicita@buonasera24.it\nEditore: SPARTA Società Cooperativa\nVia Parini 51 | 74023 | Grottaglie (TA)\nIva: 03024870739\nPresidente CdA Sparta: CLAUDIO SIGNORILE\nDirettore responsabile: FRANCESCO ROSSI\nPresidente Comitato Editoriale: DIEGO RANA",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Crime, Law and Justice"
  ],
  "topics": [
    "Crime, Law and Justice->court",
    "Crime, Law and Justice->judiciary"
  ],
  "ai_allow": true,
  "has_canonical": false,
  "breaking": null,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [
      {
        "name": "Pina",
        "sentiment": "negative"
      },
      {
        "name": "Montanaro",
        "sentiment": "none"
      },
      {
        "name": "Isabella Lettori",
        "sentiment": "none"
      }
    ],
    "locations": [
      {
        "name": "Brindisi",
        "sentiment": "none"
      }
    ],
    "organizations": [
      {
        "name": "Procura",
        "sentiment": "negative",
        "tickers": [
          {
            "ticker": null,
            "exchange": null
          }
        ]
      },
      {
        "name": "Tribunale",
        "sentiment": "negative",
        "tickers": [
          {
            "ticker": null,
            "exchange": null
          }
        ]
      },
      {
        "name": "Partito Democratico",
        "sentiment": "none",
        "tickers": [
          {
            "ticker": null,
            "exchange": null
          }
        ]
      },
      {
        "name": "Consiglio Superiore della Magistratura",
        "sentiment": "none",
        "tickers": [
          {
            "ticker": null,
            "exchange": null
          }
        ]
      }
    ]
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2026-01-22T10:02:29.488+02:00",
  "updated": "2026-01-22T10:06:23.000+02:00"
}