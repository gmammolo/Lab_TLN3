{
  "thread": {
    "uuid": "ff164f2e1c29824e65b59e3831199514557946d6",
    "url": "https://www.forlitoday.it/politica/riforma-della-magistratura-nasce-il-comitato-per-il-si-tassinari-fi-un-passo-avanti-per-una-giustizia-piu-giusta.html",
    "site_full": "www.forlitoday.it",
    "site": "forlitoday.it",
    "site_section": "https://www.forlitoday.it/",
    "site_categories": [
      "media",
      "sport",
      "human interest",
      "lifestyle and leisure",
      "economy, business and finance",
      "disaster and accident",
      "arts, culture and entertainment",
      "politics",
      "crime, law and justice",
      "social issue"
    ],
    "section_title": "ForlìToday - cronaca e notizie da Forlì",
    "site_title": "ForlìToday - cronaca e notizie da Forlì",
    "title": "Riforma della magistratura, nasce il comitato per il \"Sì\". Tassinari (FI): \"Un passo avanti per una giustizia più giusta\"",
    "title_full": "Riforma della magistratura, nasce il comitato per il \"Sì\". Tassinari (FI): \"Un passo avanti per una giustizia più giusta\"",
    "published": "2026-01-22T10:39:00.000+02:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://www.forlitoday.it/~media/horizontal-hi/49810060133495/rosaria-tassinari-parlamento-9-7-25-2.jpeg",
    "performance_score": 0,
    "domain_rank": 77591,
    "domain_rank_updated": "2026-01-18T23:00:00.000+02:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "ff164f2e1c29824e65b59e3831199514557946d6",
  "url": "https://www.forlitoday.it/politica/riforma-della-magistratura-nasce-il-comitato-per-il-si-tassinari-fi-un-passo-avanti-per-una-giustizia-piu-giusta.html",
  "ord_in_thread": 0,
  "author": "Redazione",
  "published": "2026-01-22T10:39:00.000+02:00",
  "title": "Riforma della magistratura, nasce il comitato per il \"Sì\". Tassinari (FI): \"Un passo avanti per una giustizia più giusta\"",
  "text": "Riforma della magistratura, nasce il comitato per il \"Sì\". Tassinari (FI): \"Un passo avanti per una giustizia più giusta\"\nNel corso dell’iniziativa verrà ufficialmente lanciato il Comitato per il “Sì”, che aderisce al Comitato nazionale fondato da Francesca Scopelliti, compagna di Enzo Tortora, simbolo della battaglia contro la malagiustizia\n“La riforma della magistratura è una tappa fondamentale per garantire ai cittadini una giustizia più efficiente, imparziale e davvero al servizio del Paese. Il referendum rappresenta un’occasione storica per cambiare in meglio il sistema”. Lo dichiara Rosaria Tassinari, deputata di Forza Italia e coordinatrice regionale per l’Emilia-Romagna, annunciando il convegno di presentazione del Comitato per il Sì in programma venerdì, alle 18, nella sala Randi del Comune di Forlì.\nNel corso dell’iniziativa verrà ufficialmente lanciato il Comitato per il “Sì”, che aderisce al Comitato nazionale fondato da Francesca Scopelliti, compagna di Enzo Tortora, simbolo della battaglia contro la malagiustizia. La presidenza del Comitato forlivese sarà affidata a Lucrezia Pasolini. “L’adesione al Comitato fondato da Francesca Scopelliti - sottolinea Tassinari - ha un valore fortemente simbolico e civile. Parliamo di una storia che ha segnato profondamente la coscienza del nostro Paese e che ci ricorda quanto sia necessario garantire diritti, tutele e giusto processo”.\n“Abbiamo voluto organizzare questo convegno - aggiunge la deputata azzurra - per informare i cittadini sui contenuti della riforma costituzionale e per promuovere un confronto serio e costruttivo. Il nostro obiettivo è rafforzare la credibilità della giustizia, tutelare le persone e ristabilire un equilibrio tra i poteri dello Stato”.\nAll’iniziativa interverranno esponenti del mondo giuridico e istituzionale, tra cui Licia Zanetti, presidente della Camera Penale della Romagna, Gisela Mesi, vicepresidente Aiga Forlì-Cesena, Giuseppe Pagliani, consigliere provinciale di Reggio Emilia e vittima di malagiustizia, oltre alla presidente del Comitato Lucrezia Pasolini.\n“Le Camere Penali stanno svolgendo un lavoro fondamentale nei territori - evidenzia Tassinari - portando avanti con competenza e passione la difesa delle garanzie costituzionali, del giusto processo e dei diritti dei cittadini. Il loro contributo è prezioso per costruire una giustizia più moderna ed equilibrata”. Di particolare rilievo sarà la partecipazione, in collegamento, del viceministro della Giustizia, Francesco Paolo Sisto.\n“La presenza del viceministro Sisto - conclude Tassinari - testimonia l’importanza nazionale di questa riforma e l’impegno del Governo nel sostenere un percorso di vera modernizzazione della giustizia”.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Crime, Law and Justice"
  ],
  "topics": [
    "Crime, Law and Justice->court",
    "Crime, Law and Justice->judiciary"
  ],
  "ai_allow": true,
  "has_canonical": false,
  "breaking": false,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [
      {
        "name": "Tassinari",
        "sentiment": "negative"
      },
      {
        "name": "Enzo Tortora",
        "sentiment": "none"
      },
      {
        "name": "Francesca Scopelliti",
        "sentiment": "none"
      },
      {
        "name": "Rosa",
        "sentiment": "none"
      }
    ],
    "locations": [],
    "organizations": [
      {
        "name": "Comitato nazionale",
        "sentiment": "none",
        "tickers": [
          {
            "ticker": null,
            "exchange": null
          }
        ]
      },
      {
        "name": "Comitato per il “ Sì",
        "sentiment": "none",
        "tickers": []
      }
    ]
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2026-01-22T10:59:30.246+02:00",
  "updated": "2026-01-22T11:00:39.000+02:00"
}