{
  "thread": {
    "uuid": "8434c8fcee16c164e464011ad649ed044686ebb9",
    "url": "https://primalamartesana.it/cronaca/colpita-dal-compagno-con-un-pugno-salvata-dai-passanti-la-sindaca-la-forza-della-nostra-comunita/",
    "site_full": "primalamartesana.it",
    "site": "primalamartesana.it",
    "site_section": "https://primalamartesana.it/notizie-locali/martesana",
    "site_categories": [
      "media",
      "social issue",
      "disaster and accident",
      "lifestyle and leisure",
      "crime, law and justice",
      "sport",
      "economy, business and finance",
      "human interest",
      "health",
      "arts, culture and entertainment"
    ],
    "section_title": "Cronaca e notizie Martesana - Prima la Martesana",
    "site_title": "Prima la Martesana - Cronaca e notizie dalla Martesana",
    "title": "Colpita dal compagno con un pugno, salvata dai passanti. La sindaca: \"La forza della nostra comunità\" - Prima la Martesana",
    "title_full": "Colpita dal compagno con un pugno, salvata dai passanti. La sindaca: \"La forza della nostra comunità\" - Prima la Martesana",
    "published": "2026-01-22T11:07:00.000+02:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://primalamartesana.it/media/2025/04/Carabinieri-foto-notturna-serale-e1744098803622.jpg",
    "performance_score": 0,
    "domain_rank": 198713,
    "domain_rank_updated": "2026-01-18T23:00:00.000+02:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "8434c8fcee16c164e464011ad649ed044686ebb9",
  "url": "https://primalamartesana.it/cronaca/colpita-dal-compagno-con-un-pugno-salvata-dai-passanti-la-sindaca-la-forza-della-nostra-comunita/",
  "ord_in_thread": 0,
  "author": "Marco Tirabassi",
  "published": "2026-01-22T11:07:00.000+02:00",
  "title": "Colpita dal compagno con un pugno, salvata dai passanti. La sindaca: \"La forza della nostra comunità\" - Prima la Martesana",
  "text": "Una ragazza di 22 anni è stata colpita dal compagno con un pugno, ma in suo soccorso sono intervenuti i passanti che lo hanno fatto allontanare. Un segno di comunità e di solidarietà che non è passato inosservato ed è stato evidenziato anche dalla sindaca di Gorgonzola.\nSoccorsa dai passanti e difesa dal compagno violento\nL’episodio è avvenuto ieri, mercoledì 21 gennaio 2026, intorno alle 19 in via Kennedy a Gorgonzola. A raccontare quanto accaduto è stata la sindaca Ilaria Scaccabarozzi che in quel momento si trovava a passare dalla via per fare ritorno in casa e si è imbattuta nell’auto dei Carabinieri della Compagnia di Pioltello intervenuti insieme a un’ambulanza della Croce Bianca di Cernusco, giunta sul posto in codice giallo.\nGli agenti mi raccontano che alcune persone, li presenti, erano intervenute per proteggere una ragazza che veniva picchiata dal compagno. Lui si è allontanato e lei è stata soccorsa per le lesioni subite a causa di un pugno. Mi racconta che non è la prima volta e mi mostra le foto di lividi e ferite, evidenza di un continuo maltrattamento. Nel frattempo le persone intervenute rimangono, quasi a formare un cordone di protezione per la ragazza, fino all’intervento dell’ambulanza e dei suoi familiari che la allontaneranno da quell’uomo violento\nha raccontato la sindaca in un post condiviso sulla sua pagina social.\nLa forza della comunità\nUn racconto che non voleva tanto essere un modo per alimentare la curiosità o il pettegolezzo, ma una sottolineatura di quanto la comunità possa diventare protezione e sostegno per quelle persone più fragili che sono finite nella spirale della violenza e non riescono a uscirne. Un tema che sta particolarmente a cuore alla sindaca Scaccabarozzi, non solo per il suo percorso politico, ma anche per quello professionale che l’ha vista più volte al fianco di donne vittime di soprusi\nIeri sera ho realizzato che siamo una Comunità dove le persone non si voltano dall’altra parte ma si preoccupano degli altri. Mi sono detta che siamo fortunati a vivere in questa realtà dove spesso l’attenzione e l’impegno, purtroppo, fanno meno rumore della voglia di distruggere, di lamentarsi e di fare la propria parte – ha aggiunto – Alla ragazza di ieri sera e a tutte le ragazze che subiscono violenza dico: sappiate che non siete sole, che ci sono persone che vi possono aiutare e sostenere e che la nostra Comunità è dalla vostra parte. Insieme possiamo dire basta! Grazie Gorgonzola",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Crime, Law and Justice",
    "Social Issue"
  ],
  "topics": [
    "Crime, Law and Justice->assault",
    "Social Issue->communities"
  ],
  "ai_allow": true,
  "has_canonical": false,
  "breaking": false,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [
      {
        "name": "Ilaria Scaccabarozzi",
        "sentiment": "none"
      }
    ],
    "locations": [
      {
        "name": "via Kennedy",
        "sentiment": "none"
      },
      {
        "name": "Gorgonzola",
        "sentiment": "none"
      }
    ],
    "organizations": [
      {
        "name": "sindaca",
        "sentiment": "none",
        "tickers": []
      }
    ]
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2026-01-22T11:11:51.488+02:00",
  "updated": "2026-01-22T11:14:24.000+02:00"
}