{
  "thread": {
    "uuid": "c95b7923c4e34608a04eba3f542dc347d191e4e5",
    "url": "https://www.ladige.it/attualita/2024/03/14/dopo-turno-di-notte-va-a-casa-della-paziente-e-la-salva-1.3729022",
    "site_full": "www.ladige.it",
    "site": "ladige.it",
    "site_section": "https://www.ladige.it/rss-1.2487484",
    "site_categories": [
      "media"
    ],
    "section_title": "RSS",
    "title": "Dopo turno di notte, va a casa della paziente e la salva",
    "title_full": "Dopo turno di notte, va a casa della paziente e la salva",
    "published": "2024-03-14T02:00:00.000+02:00",
    "replies_count": 0,
    "participants_count": 0,
    "site_type": "news",
    "country": "IT",
    "main_image": "https://www.ladige.it/image/contentid/policy:1.3729021:1710448832/image.jpg?a=191%3A100&q=0.6&w=1200&$p$a$q$w=e3c1d56",
    "performance_score": 0,
    "domain_rank": 88923,
    "domain_rank_updated": "2024-03-12T12:13:38.000+02:00",
    "reach": null,
    "social": {
      "facebook": {
        "likes": 0,
        "comments": 0,
        "shares": 0
      },
      "gplus": {
        "shares": 0
      },
      "pinterest": {
        "shares": 0
      },
      "linkedin": {
        "shares": 0
      },
      "stumbledupon": {
        "shares": 0
      },
      "vk": {
        "shares": 0
      }
    }
  },
  "uuid": "c95b7923c4e34608a04eba3f542dc347d191e4e5",
  "url": "https://www.ladige.it/attualita/2024/03/14/dopo-turno-di-notte-va-a-casa-della-paziente-e-la-salva-1.3729022",
  "ord_in_thread": 0,
  "parent_url": null,
  "author": null,
  "published": "2024-03-14T02:00:00.000+02:00",
  "title": "Dopo turno di notte, va a casa della paziente e la salva",
  "text": "Dopo turno di notte, va a casa della paziente e la salva\nMedico in pensione, ho fatto solo il mio dovere\n(ANSA) - FERMO, 14 MAR - Dopo avere dimesso una ragazza di 15 anni, arrivata al pronto soccorso dell'ospedale Murri di Fermo, il medico di turno è andato a casa sua la mattina dopo, una volta smontato dal servizio, per sincerarsi delle sue condizioni di salute. E in particolare per verificare un dubbio sulla necessità di un ricovero in neurologia. Ricovero poi disposto e che ha evitato all'adolescente conseguenze importanti - riferiscono le pagine locali del Resto del Carlino -: la ragazzina infatti era stata colpita da una infiammazione midollare ed era necessario che venisse presa in carico dal reparto al più presto. La famiglia era uscita dal pronto soccorso alle 3 del mattino, con l'idea di partire il giorno dopo per andare all'ospedale di Ancona: \"quando è suonato il campanello e abbiamo trovato il medico che ci aveva accolto al pronto soccorso, non ci potevamo credere. Non siamo più abituati a medici così\" raccontano i genitori. Il sanitario, Francesco Bernetti Evangelista, un medico in pensione impegnato con un cooperativa che collabora con il pronto soccorso, si schermisce: \"ho fatto solo il mio dovere, c'era da approfondire una situazione che in pronto soccorso non c'era stato modo di verificare fino in fondo\". La storia però è diventata virale, tra messaggi di solidarietà e di elogio. \"Sono medico da 40 anni - insiste Bernetti Evangelista -, ho operato circa 30mila persone. Non mi sembra di avere fatto qualcosa di strano\". Dopo 10 giorni di ricovero e terapie, la quindicenne è guarita ed è tornata in piedi. Il medico invece è tornato al suo lavoro. (ANSA).",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Health",
    "Human Interest"
  ],
  "external_links": [],
  "external_images": [],
  "entities": {
    "persons": [],
    "organizations": [],
    "locations": []
  },
  "rating": null,
  "crawled": "2024-03-15T00:47:25.437+02:00",
  "updated": "2024-03-15T00:47:25.437+02:00"
}