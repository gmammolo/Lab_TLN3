{
  "thread": {
    "uuid": "618b96a60cb0d4f756a8b05b6c68a20437c2763a",
    "url": "https://tg.la7.it/cronaca/fermo-dopo-turno-notte-casa-paziente-salva-14-03-2024-208528",
    "site_full": "tg.la7.it",
    "site": "la7.it",
    "site_section": "http://tg.la7.it",
    "site_categories": [
      "politics",
      "law_government_and_politics"
    ],
    "section_title": "TGLA7 ultime notizie | TG LA7",
    "title": "Fermo, dopo turno di notte, va a casa della paziente e la salva | TG LA7",
    "title_full": "Fermo, dopo turno di notte, va a casa della paziente e la salva | TG LA7",
    "published": "2024-03-14T02:00:00.000+02:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://tg.la7.it/sites/default/files/image-play/2024/03/208528_play.jpg?v=1710448143",
    "performance_score": 0,
    "domain_rank": 20193,
    "domain_rank_updated": "2024-03-12T12:10:46.000+02:00",
    "reach": null,
    "social": {
      "facebook": {
        "likes": 0,
        "comments": 0,
        "shares": 0
      },
      "gplus": {
        "shares": 0
      },
      "pinterest": {
        "shares": 0
      },
      "linkedin": {
        "shares": 0
      },
      "stumbledupon": {
        "shares": 0
      },
      "vk": {
        "shares": 0
      }
    }
  },
  "uuid": "618b96a60cb0d4f756a8b05b6c68a20437c2763a",
  "url": "https://tg.la7.it/cronaca/fermo-dopo-turno-notte-casa-paziente-salva-14-03-2024-208528",
  "ord_in_thread": 0,
  "parent_url": null,
  "author": "Cosimo Piovasco",
  "published": "2024-03-14T02:00:00.000+02:00",
  "title": "Fermo, dopo turno di notte, va a casa della paziente e la salva | TG LA7",
  "text": "Tra messaggi di solidarietà e di elogio, una storia a lieto fine e, in qualche modo, anche virale. Perché è una di quelle che vale la pena di raccontare Dopo avere dimesso una ragazza di 15 anni , arrivata al pronto soccorso dell' ospedale Murri di Fermo , nelle Marche, il medico di turno è andato a casa sua la mattina dopo, una volta smontato dal servizio, intorno alle 7, per sincerarsi delle sue condizioni di salute . E, in particolare, per verificare un dubbio sulla necessità di un ricovero in neurologia .\nCos’è successo Il ricovero è stato poi disposto e –secondo quanto si legge sulle pagine locali del Resto del Carlino - ha evitato all'adolescente conseguenze importanti . La ragazzina, infatti, era stata colpita da una infiammazione midollare ed era necessario che venisse presa in carico dal reparto al più presto. La famiglia era uscita dal pronto soccorso alle 3 del mattino, con l'idea di partire il giorno dopo per andare all'ospedale di Ancona.\nLe parole dei genitori “ Quando è suonato il campanello e abbiamo trovato il medico che ci aveva accolto al pronto soccorso, non ci potevamo credere . Non siamo più abituati a medici così ” raccontano i genitori.\nChi è il medico Si chiama Francesco Bernetti Evangelista ed è un medico in pensione, impegnato con una cooperativa che collabora con il pronto soccorso. “ Ho fatto solo il mio dovere, c'era da approfondire una situazione che in pronto soccorso non c'era stato modo di verificare fino in fondo ”, ha dichiarato Bernetti Evangelista, quasi schermendosi. E poi ha aggiunto: “ Sono medico da 40 anni , ho o perato circa 30mila persone . Non mi sembra di avere fatto qualcosa di strano”.\nIl lieto fine Dopo dieci giorni di ricovero e di terapie, la quindicenne è guarita ed è tornata in piedi. Il medico, invece, è tornato al suo lavoro.\nPer restare aggiornato sulle ultime notizie segui gratis il canale whatsapp del Tgla7\nPuoi anche iscriverti al canale whatsapp della rete la7\nContinua a leggere su Tg.La7.it Ti potrebbe interessare Migranti, scatta fermo amministrativo per la Sea Watch 5 La nave umanitaria si trova a Pozzallo dove ha sbarcato 56 persone e il cadavere di un 17enne 09.03.2024",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Human Interest"
  ],
  "external_links": [
    "https://whatsapp.com/channel/0029Va5WHzCJENy2cArrEw1s",
    "https://whatsapp.com/channel/0029VaAlnkxICVfiROwdcN3k",
    "https://www.whatsapp.com/channel/0029VaAlnkxICVfiROwdcN3k",
    "https://www.whatsapp.com/channel/0029Va5WHzCJENy2cArrEw1s"
  ],
  "external_images": [],
  "entities": {
    "persons": [],
    "organizations": [],
    "locations": []
  },
  "rating": null,
  "crawled": "2024-03-15T00:59:12.650+02:00",
  "updated": "2024-03-15T00:59:12.650+02:00"
}