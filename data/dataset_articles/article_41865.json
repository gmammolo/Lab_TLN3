{
  "thread": {
    "uuid": "2745ce5303f858e306d065467e3602eae59ef9cf",
    "url": "https://www.ecodibergamo.it/stories/premium/Sport/gasperini-gioia-squadra-tutta-bergamo-o_2082889_11",
    "site_full": "www.ecodibergamo.it",
    "site": "ecodibergamo.it",
    "site_section": "https://ecodibergamo.it",
    "site_categories": [
      "media"
    ],
    "section_title": "\n    \n        L'Eco di Bergamo - Notizie di Bergamo e provincia",
    "title": "Gasperini: «Gioia per la squadra e per tutta Bergamo»",
    "title_full": "Gasperini: «Gioia per la squadra e per tutta Bergamo»",
    "published": "2024-03-14T02:00:00.000+02:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://storage.ecodibergamo.it/media/photologue/2024/3/1/photos/cache/gasperini-gioia-per-la-squadra-e-per-tutta-bergamo_d7ddabfe-_KxY9vUT_v3_large_16_9.webp",
    "performance_score": 0,
    "domain_rank": 32079,
    "domain_rank_updated": "2024-03-12T12:10:46.000+02:00",
    "reach": null,
    "social": {
      "facebook": {
        "likes": 0,
        "comments": 0,
        "shares": 0
      },
      "gplus": {
        "shares": 0
      },
      "pinterest": {
        "shares": 0
      },
      "linkedin": {
        "shares": 0
      },
      "stumbledupon": {
        "shares": 0
      },
      "vk": {
        "shares": 0
      }
    }
  },
  "uuid": "2745ce5303f858e306d065467e3602eae59ef9cf",
  "url": "https://www.ecodibergamo.it/stories/premium/Sport/gasperini-gioia-squadra-tutta-bergamo-o_2082889_11",
  "ord_in_thread": 0,
  "parent_url": null,
  "author": "L'Eco di Bergamo",
  "published": "2024-03-14T02:00:00.000+02:00",
  "title": "Gasperini: «Gioia per la squadra e per tutta Bergamo»",
  "text": "« È una grande gioia per la squadra, per tutta Bergamo aver raggiunto nuovamente i quarti. Era difficile contro una squadra che domina in Portogallo. Siamo andati in svantaggio ma la squadra è stata veramente brava ad aver passato questo turno. Siamo soddisfatti». Lo ha dichiarato il tecnico dell’Atalanta , Gian Piero Gasperini , ai microfoni di Sky Sport dopo la vittoria ottenuta contro lo Sporting. « Abbiamo fatto un ottimo secondo tempo poi ovviamente nel finale c’era un pò di stanchezza.\nCi servirà solo per il futuro non concedere spazi.Rimedieremo, ma i ragazzi sono stati straordinari , abbiamo fatto quattro trasferte e abbiamo affrontare il Bologna dopo aver incontrato Milan e Inter in trasferta». Venerdì il sorteggio per gli accoppiamenti dei quarti di finale di Europa League . «Essendoci tre squadre italiane su otto c’è anche il rischio del derby . Dovendo scegliere farei anche un turno dopo. Il sorteggio è imprevedibile, le squadre sono tutte di assoluto valore».\nAncora una volta decisivo Scamacca . «Lui lavora per diventare un campione. Su di lui l’aspettativa è alta, la scorsa stagione è stata difficile e quest’anno ha fatto il triplo dei gol dell’anno scorso. È evidente che è un giocatore in evoluzione ». Gasperini si coccola la squadra che ha tenuto testa a un periodo davvero impegnativo. «Ho provato ad elencare le partite che abbiamo giocato. Abbiamo incontrato tutti top club con quattro trasferte e abbiamo fatto risultato con tante squadre. Questa era una partita in cui era possibile andare ai supplementari e ai rigori. Vogliamo far bene domenica con la Fiorentina, è una partita importante dove si deve arrivare molto bene. Da parte mia c’è già un plauso ai ragazzi, speriamo di chiudere questa striscia in maniera positiva ».\n© RIPRODUZIONE RISERVATA",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Sport",
    "Human Interest"
  ],
  "external_links": [],
  "external_images": [],
  "entities": {
    "persons": [],
    "organizations": [],
    "locations": []
  },
  "rating": null,
  "crawled": "2024-03-15T01:04:34.373+02:00",
  "updated": "2024-03-15T01:08:48.313+02:00"
}