{
  "thread": {
    "uuid": "fd5a085cf50231e19863cede8a350db9b298a099",
    "url": "https://www.anci.it/anci-aderisce-a-campagna-parlamento-europeo-e-invita-i-comuni-a-illuminare-di-blu-un-luogo-simbolo",
    "site_full": "www.anci.it",
    "site": "anci.it",
    "site_section": "https://www.anci.it/feed/",
    "site_categories": [
      "media"
    ],
    "section_title": "www.anci.it",
    "title": "Anci aderisce a campagna Parlamento europeo e invita i Comuni a illuminare di blu un luogo simbolo",
    "title_full": "Anci aderisce a campagna Parlamento europeo e invita i Comuni a illuminare di blu un luogo simbolo",
    "published": "2024-04-18T18:24:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://www.anci.it/wp-content/uploads/pexels-dusan-cvetanovic-254415846-12541592-300x200.jpg",
    "performance_score": 0,
    "domain_rank": 48959,
    "domain_rank_updated": "2024-04-16T13:07:56.000+03:00",
    "reach": null,
    "social": {
      "facebook": {
        "likes": 0,
        "comments": 0,
        "shares": 0
      },
      "gplus": {
        "shares": 0
      },
      "pinterest": {
        "shares": 0
      },
      "linkedin": {
        "shares": 0
      },
      "stumbledupon": {
        "shares": 0
      },
      "vk": {
        "shares": 0
      }
    }
  },
  "uuid": "fd5a085cf50231e19863cede8a350db9b298a099",
  "url": "https://www.anci.it/anci-aderisce-a-campagna-parlamento-europeo-e-invita-i-comuni-a-illuminare-di-blu-un-luogo-simbolo",
  "ord_in_thread": 0,
  "parent_url": null,
  "author": "Redazione Anci",
  "published": "2024-04-18T18:24:00.000+03:00",
  "title": "Anci aderisce a campagna Parlamento europeo e invita i Comuni a illuminare di blu un luogo simbolo",
  "text": "- Aprile 18, 2024\nEuropee\nAnci aderisce a campagna Parlamento europeo e invita i Comuni a illuminare di blu un luogo simboloLa campagna, promossa in collaborazione con la Commissione europea e con l’Associazione Civita, in occasione delle prossime elezioni europee che si terranno l'8 e il 9 giugno, punta ad accrescere la consapevolezza sul voto europeo. I Comuni possono aderire illuminando con il colore blu della bandiera europea alcuni luoghi simbolo della città. Le foto potranno essere inviate all'indirizzo email: epitalia@ep.europa.eu\nL’Anci aderisce alla\ncampagna istituzionale promossa dal Parlamento europeo in occasione delle prossime elezioni europee che si terranno l’8 e il 9 giugno. La campagna, che punta ad accrescere la consapevolezza sul voto europeo, sarà lanciata ufficialmente il prossimo 9 maggio, in occasione della Festa dell’Europa, ad un mese dalle elezioni. Il tema principale di questa campagna, promossa in collaborazione con la Commissione europea e con l’Associazione Civita, sarà quello di illuminare con il colore blu della bandiera europea alcuni luoghi simbolo della nostra comune identità civica, storica e culturale, come piazze, municipi, o altri monumenti iconici delle città italiane come simbolo delle nostre comuni radici e valori europei. Le immagini dei monumenti illuminati il 9 maggio e/o alcuni giorni prima delle elezioni dell’8 e 9 giugno, saranno promosse tramite campagna media e social media.\nL’Anci invita i Comuni a partecipare. Le foto del luogo illuminato di blu potranno essere inviate all’indirizzo email: epitalia@ep.europa.eu.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Human Interest",
    "Social Issue",
    "Politics"
  ],
  "external_links": [],
  "external_images": [],
  "entities": {
    "persons": [],
    "organizations": [],
    "locations": []
  },
  "rating": null,
  "crawled": "2024-04-19T00:40:01.196+03:00",
  "updated": "2024-04-19T00:40:01.196+03:00"
}