{
  "thread": {
    "uuid": "b30286122c0fe33d3785ec85546724bf4421bfd1",
    "url": "https://www.coni.it/it/news/europei-maschili-ci-siamo-gli-azzurri-selezionati-per-evento-di-rimini.html",
    "site_full": "www.coni.it",
    "site": "coni.it",
    "site_section": "http://www.coni.it/it/news.feed?type=rss",
    "site_categories": [
      "olympics",
      "sports"
    ],
    "section_title": "News",
    "title": "Europei maschili, ci siamo: gli azzurri selezionati per l’evento di Rimini",
    "title_full": "Europei maschili, ci siamo: gli azzurri selezionati per l’evento di Rimini",
    "published": "2024-04-18T08:00:00.000+03:00",
    "replies_count": 0,
    "participants_count": 0,
    "site_type": "news",
    "country": "IT",
    "main_image": "",
    "performance_score": 0,
    "domain_rank": 29639,
    "domain_rank_updated": "2024-04-16T13:07:52.000+03:00",
    "reach": null,
    "social": {
      "facebook": {
        "likes": 0,
        "comments": 0,
        "shares": 0
      },
      "gplus": {
        "shares": 0
      },
      "pinterest": {
        "shares": 0
      },
      "linkedin": {
        "shares": 0
      },
      "stumbledupon": {
        "shares": 0
      },
      "vk": {
        "shares": 0
      }
    }
  },
  "uuid": "b30286122c0fe33d3785ec85546724bf4421bfd1",
  "url": "https://www.coni.it/it/news/europei-maschili-ci-siamo-gli-azzurri-selezionati-per-evento-di-rimini.html",
  "ord_in_thread": 0,
  "parent_url": null,
  "author": null,
  "published": "2024-04-18T08:00:00.000+03:00",
  "title": "Europei maschili, ci siamo: gli azzurri selezionati per l’evento di Rimini",
  "text": "Europei maschili, ci siamo: gli azzurri selezionati per l’evento di Rimini Tutto pronto per gli Europei maschili di ginnastica artistica. Sarà la Fiera di Rimini ad ospitare la rassegna continentale da lunedì 22 a domenica 28 aprile. Il direttore tecnico azzurro Giuseppe Cocciaro, coadiuvato dal team manager Andrea Facci, ha scelto i convocati per l’evento: ci saranno i campioni d’Europa in carica Yumin Abbadini, Matteo Levantesi, Marco Lodadio (foto ANSA), Lorenzo Minh Casali e Mario Macchiati. Con il quintetto partirà anche Salvatore Maresca, che gareggerà da individualista. I migliori ginnasti dell’all-around individuale otterranno una carta individuale per [Parigi 2024](https://parigi2024.coni.it/it/discipline/disciplina/7:Ginnastica.html) (sono sempre esclusi gli atleti dei Comitati Olimpici Nazionali già qualificati per la gara a squadre e ovviamente anche gli atleti già qualificati a titolo individuale). Per i Comitati Olimpici Nazionali che non riescono a ottenere una quota di squadra, è previsto un massimo di tre individualisti per Paese. Il discorso non riguarda, comunque, l’Italia: la Nazionale, [inserita nella terza suddivisione](/it/news/europei-di-rimini-sorteggiato-ordine-di-salita-in-pedana-delle-squadre-maschili-azzurri-nella-terza-suddivisione.html), è infatti già qualificata ai Giochi Olimpici. (agc)",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Arts, Culture and Entertainment",
    "Human Interest"
  ],
  "external_links": [],
  "external_images": [],
  "entities": {
    "persons": [],
    "organizations": [],
    "locations": []
  },
  "rating": null,
  "crawled": "2024-04-19T01:03:22.016+03:00",
  "updated": "2024-04-19T01:03:22.016+03:00"
}