{
  "thread": {
    "uuid": "fb2675fe7592069aedd3998c1358897cd4cde784",
    "url": "https://www.strettoweb.com/2024/09/toto-schillaci-regione-siciliana-intitolazione-sala-riunioni/1797087",
    "site_full": "www.strettoweb.com",
    "site": "strettoweb.com",
    "site_section": "https://www.strettoweb.com",
    "site_categories": [
      "media",
      "top_news"
    ],
    "section_title": "StrettoWeb | Notizie di Calabria e Sicilia, news dall&#039;Italia, cronaca Reggio e Messina",
    "title": "Totò Schillaci, Regione siciliana intitolerà al bomber una sala dell’assessorato allo Sport",
    "title_full": "Totò Schillaci, Regione siciliana intitolerà al bomber una sala dell’assessorato allo Sport",
    "published": "2024-09-20T00:00:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "",
    "performance_score": 0,
    "domain_rank": 153171,
    "domain_rank_updated": "2024-09-17T00:00:00.000+03:00",
    "reach": null,
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "fb2675fe7592069aedd3998c1358897cd4cde784",
  "url": "https://www.strettoweb.com/2024/09/toto-schillaci-regione-siciliana-intitolazione-sala-riunioni/1797087",
  "ord_in_thread": 0,
  "parent_url": null,
  "author": "Danilo Loria",
  "published": "2024-09-20T00:00:00.000+03:00",
  "title": "Totò Schillaci, Regione siciliana intitolerà al bomber una sala dell’assessorato allo Sport",
  "text": "La Regione Siciliana intitolerà la sala riunioni dell’assessorato del Turismo, dello sport e dello spettacolo in via Notarbartolo, a Palermo , alla memoria di Totò Schillaci , prematuramente scomparso. L’iniziativa, intrapresa dall’assessore Elvira Amata e condivisa dal presidente della Regione Renato Schifani, permetterà di rendere omaggio al campione di calcio palermitano con una cerimonia che sarà organizzata nei prossimi giorni.\n“È doveroso – afferma il presidente Schifani – perpetuare la memoria di un nostro conterraneo che, grazie ai suoi goal, ha fatto sognare gli italiani. La sua vita e la sua carriera hanno dimostrato a tutti che il talento, la tenacia e la voglia di riscatto consentono di realizzare obiettivi apparentemente impossibili. Ricordare Totò Schillaci significa offrire un modello di umiltà e perseveranza alle nuove generazioni” .\n“Ho avvertito l’esigenza di intitolare la sala riunioni dell’assessorato alla memoria del campione Totò Schillaci – aggiunge l’assessore Amata – perché sono certa che questa iniziativa potrà contribuire a rendere sempre più viva la memoria in un contesto, come quello rappresentato dalla nostra istituzione, che ha la titolarità delle competenze in materia sportiva” .",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Sport",
    "Human Interest"
  ],
  "ai_allow": true,
  "webz_reporter": false,
  "external_links": [],
  "external_images": [],
  "entities": {
    "persons": [
      {
        "name": "Renato Schifani",
        "sentiment": "none"
      },
      {
        "name": "Totò Schillaci",
        "sentiment": "none"
      }
    ],
    "organizations": [
      {
        "name": "Regione Siciliana",
        "sentiment": "none"
      }
    ],
    "locations": [
      {
        "name": "via Notarbartolo",
        "sentiment": "none"
      },
      {
        "name": "Palermo",
        "sentiment": "none"
      }
    ]
  },
  "syndication": null,
  "rating": null,
  "crawled": "2024-09-20T00:19:05.021+03:00",
  "updated": "2024-09-20T00:19:05.021+03:00"
}