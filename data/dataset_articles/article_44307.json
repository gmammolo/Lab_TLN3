{
  "thread": {
    "uuid": "c3b4ed08cde0e7d0aef7111c49360bb43042d166",
    "url": "https://www.elpuntavui.cat/article/29-necrologiques/2491962-richard-perry-productor-musical-de-grans-exits-com-ara-i-m-so-excited.html",
    "site_full": "www.elpuntavui.cat",
    "site": "elpuntavui.cat",
    "site_section": "http://www.elpuntavui.cat",
    "site_categories": [
      "media"
    ],
    "section_title": "El Punt Avui - Barcelona",
    "title": "Richard Perry, productor musical de grans èxits com ara 'I'm so excited'",
    "title_full": "Richard Perry, productor musical de grans èxits com ara 'I'm so excited'",
    "published": "2024-12-26T22:27:00.000+02:00",
    "replies_count": 0,
    "participants_count": 1,
    "site_type": "news",
    "country": "ES",
    "main_image": "https://www.elpuntavui.cat/imatges/63/41/4x3/780_0008_6341558_3f6af9e6b376b6c5c266d159dfedc1adver2.jpg",
    "performance_score": 0,
    "domain_rank": 29452,
    "domain_rank_updated": "2024-12-23T23:00:00.000+02:00",
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "c3b4ed08cde0e7d0aef7111c49360bb43042d166",
  "url": "https://www.elpuntavui.cat/article/29-necrologiques/2491962-richard-perry-productor-musical-de-grans-exits-com-ara-i-m-so-excited.html",
  "ord_in_thread": 0,
  "parent_url": null,
  "author": "Maria Saguer",
  "published": "2024-12-26T22:27:00.000+02:00",
  "title": "Richard Perry, productor musical de grans èxits com ara 'I'm so excited'",
  "text": "música\nRichard Perry, productor musical de grans èxits com ara ‘I’m so excited’\nVa treballar amb artistes com ara Barbra Streisand, The Pointer Sisters i Ringo Starr\nDol en el món de la música. El productor musical Richard Perry, conegut per treballar durant la dècada dels setanta i vuitanta amb figures com ara Carly Simon, Barbra Streisand i The Pointer Sisters, va morir dimarts en un hospital de Los Angeles a causa d’una aturada cardíaca a l’edat de 82 anys, segon recull The New York Times.\nNascut a Brooklyn l’any 1942, els seus pares tenien una empresa que es dedicava a fabricar i vendre instruments. També feien de professors de música. El 1955, a l’edat de 12 anys, va assistir al primer dels espectacles de rock en directe d’Alan Freed al Paramount Theatre. Durant la seva adolescència, va començar la seva carrera en la música rock com a intèrpret local i més endavant va començar la seva carrera com a intèrpret. Tot i així, un cop va acabar la llicenciatura, es va decantar per dedicar-se al món de la música. Anys més tard es va convertir en un productor musical de gran èxit, amb més d’una dotzena de discos d’or el 1982.\nDe fet, durant la dècada dels setanta i vuitanta, Perry es va convertir en un dels productors més sol·licitats de la música pop i va produir més de trenta èxits que van arribar al top 20 de la llista Hot 100. D’entre els seus grans èxits, destaquen cançons com ara Without you, de Harry Nilsson, i You’re so vain, de Carly Simon, que van arribar a la primera posició del Billboard Hot 100 i van estar nominades als premis Grammy com a enregistrament de l’any. Altres temes que exemplifiquen l’estil de producció de Perry són When I need you, de Leo Sayer, i Stand tall, de Burton Cummings.\nEntre les cançons que va produir també hi ha la versió de Barbra Streisand de Stoney end, de Laura Nyro, la primera immersió de l’estrella novaiorquesa en la música pop contemporània. Altres èxits que va ajudar a crear Perry són alguns de Ringo Starr, com ara Photograph i You’re sixteen, així com alguns dels grans temes de The Pointer Sisters, com ara I’m so excited i Jump (for my love).\nMés enllà del pop, va intervenir a To all the girls I’ve loved before, una col·laboració de Julio Iglesias i Willie Nelson que el 1984 va arribar al número 1 de la llista Hot Country Songs i va guanyar el premi a senzill de l’any en els guardons de l’Acadèmia de Música Country.\n[Identificar-me](/registre/compte/verificat.html?return=aHR0cHM6Ly93d3cuZWxwdW50YXZ1aS5jYXQvYXJ0aWNsZS8yOS1uZWNyb2xvZ2lxdWVzLzI0OTE5NjItcmljaGFyZC1wZXJyeS1wcm9kdWN0b3ItbXVzaWNhbC1kZS1ncmFucy1leGl0cy1jb20tYXJhLWktbS1zby1leGNpdGVkLmh0bWwjY29tbWVudHM=&msg=34bd8f3599cdc6f6308d40855bdb2a1b). Si ja sou usuari verificat, us heu d'identificar.\n[Vull ser usuari verificat](/registre/compte/verificat.html?return=aHR0cHM6Ly93d3cuZWxwdW50YXZ1aS5jYXQvYXJ0aWNsZS8yOS1uZWNyb2xvZ2lxdWVzLzI0OTE5NjItcmljaGFyZC1wZXJyeS1wcm9kdWN0b3ItbXVzaWNhbC1kZS1ncmFucy1leGl0cy1jb20tYXJhLWktbS1zby1leGNpdGVkLmh0bWwjY29tbWVudHM=&msg=34bd8f3599cdc6f6308d40855bdb2a1b). Per escriure un comentari cal ser usuari verificat.\n[Normes de Participació](/epa/normes-participacio.html).",
  "highlightText": "",
  "highlightTitle": "",
  "highlightThreadTitle": "",
  "language": "catalan",
  "sentiment": "positive",
  "categories": [
    "Arts, Culture and Entertainment",
    "Lifestyle and Leisure",
    "Human Interest"
  ],
  "topics": [
    "Arts, Culture and Entertainment->culture",
    "Arts, Culture and Entertainment->music",
    "Lifestyle and Leisure->hobby",
    "Lifestyle and Leisure->lifestyle",
    "Human Interest->celebrity"
  ],
  "ai_allow": true,
  "has_canonical": false,
  "webz_reporter": false,
  "external_links": [],
  "external_images": [],
  "entities": {
    "persons": [],
    "organizations": [],
    "locations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "rating": null,
  "crawled": "2024-12-27T00:19:16.649+02:00",
  "updated": "2024-12-27T00:19:16.649+02:00"
}