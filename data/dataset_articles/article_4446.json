{
  "thread": {
    "uuid": "ec0de492d7f40da069fdbfbc33a564cd6718c26d",
    "url": "https://www.ilgiorno.it/monza-brianza/cronaca/dal-rogo-allindagine-anti-pedofilia-tre-5040fd29",
    "site_full": "www.ilgiorno.it",
    "site": "ilgiorno.it",
    "site_section": "https://www.ilgiorno.it/varese/cultura",
    "site_categories": [
      "media",
      "top_news_it",
      "top_news",
      "arts, culture and entertainment",
      "disaster and accident",
      "human interest",
      "lifestyle and leisure",
      "crime, law and justice",
      "economy, business and finance",
      "social issue",
      "sport"
    ],
    "section_title": "Il Giorno | Tutte le ultime notizie in tempo reale dalla Lombardia",
    "site_title": "Il Giorno | Tutte le ultime notizie in tempo reale dalla Lombardia",
    "title": "Dal rogo all'indagine anti-pedofilia. Tre agenti premiati dal Pirellone",
    "title_full": "Dal rogo all'indagine anti-pedofilia. Tre agenti premiati dal Pirellone",
    "published": "2026-01-22T07:32:00.000+02:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://www.ilgiorno.it/image-service/view/acePublic/alias/contentid/ODAwOTdlYWItMTk0MS00/0/dal-rogo-allindagine-anti-pedofilia-tre-agenti-premiati-dal-pirellone.jpg?f=16:9&amp;w=1200&amp;h=675",
    "performance_score": 0,
    "domain_rank": 17561,
    "domain_rank_updated": "2026-01-18T23:00:00.000+02:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "ec0de492d7f40da069fdbfbc33a564cd6718c26d",
  "url": "https://www.ilgiorno.it/monza-brianza/cronaca/dal-rogo-allindagine-anti-pedofilia-tre-5040fd29",
  "ord_in_thread": 0,
  "author": "Il Giorno",
  "published": "2026-01-22T07:32:00.000+02:00",
  "title": "Dal rogo all'indagine anti-pedofilia. Tre agenti premiati dal Pirellone",
  "text": "Tre agenti di Limbiate sono stati premiati a Brescia, nello storico Palazzo della Loggia, dalla Regione Lombardia in occasione della Giornata della polizia locale . Su 36 operatori, i tre del Comando di Limbiate sono stati gli unici rappresentanti della Brianza. Ad accompagnarli il comandante Pasquale Tardi e l’assessora alla Sicurezza, Cinzia Galli.\nPremiati l’assistente scelto Alessandro Giussani e l’agente Massimo Fattori, ai quali è stata attribuita la croce con nastrino al merito , perché in occasione di un grave incendio in abitazione intervenivano prontamente salvando il proprietario della casa e il suo cane, mentre l’immobile era interessato da esplosioni e crolli.\nRiconoscimento anche per la vicecommissaria Maria Elena Zingarelli, destinataria di una menzione speciale con pergamena per avere partecipato a una complessa indagine volta a individuare azioni di pedofilia e pedopornografia online posta in atto da un soggetto nei confronti delle proprie figlie minori di anni 14. L’indagine, avviata nel 2023 e proseguita nel 2024, si concludeva con sentenza di condanna a 15 anni di reclusione.\nPer Limbiate si tratta di un risultato di grande rilievo. Un riconoscimento che valorizza non solo i singoli operatori, ma l’intera polizia locale. Un premio che testimonia il valore professionale, il senso del dovere e l’impegno dimostrato nel servizio quotidiano a tutela della sicurezza dei cittadini.\nLa cerimonia si è svolta in concomitanza con la festa di San Sebastiano, alla presenza di autorità civili e militari e degli assessori regionali alla Sicurezza, Romano La Russa, e all’Ambiente, Giorgio Maione. Nel corso dell’evento, Regione Lombardia ha conferito croci, nastrini, menzioni speciali e premi in memoria di Nicolò Savarino, il vigile milanese caduto in servizio, per onorare episodi di particolare coraggio e dedizione.\nGabriele Bassani",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Crime, Law and Justice"
  ],
  "topics": [
    "Crime, Law and Justice->investigation (criminal)"
  ],
  "ai_allow": true,
  "has_canonical": false,
  "breaking": true,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [
      {
        "name": "Cinzia Galli",
        "sentiment": "none"
      },
      {
        "name": "Alessandro Giussani",
        "sentiment": "none"
      },
      {
        "name": "Massimo Fattori",
        "sentiment": "none"
      },
      {
        "name": "Pasquale Tardi",
        "sentiment": "none"
      }
    ],
    "locations": [
      {
        "name": "Brescia",
        "sentiment": "none"
      },
      {
        "name": "Lombardia",
        "sentiment": "none"
      },
      {
        "name": "Brianza",
        "sentiment": "none"
      }
    ],
    "organizations": [
      {
        "name": "Comando di Limbia",
        "sentiment": "none",
        "tickers": []
      }
    ]
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [
      "top_news_it",
      "top_news"
    ],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2026-01-22T07:41:13.969+02:00",
  "updated": "2026-01-23T08:07:03.000+02:00"
}