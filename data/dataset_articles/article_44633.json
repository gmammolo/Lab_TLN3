{
  "thread": {
    "uuid": "35252f54c76021f8b6b73b84b25d50e3b7d9c313",
    "url": "https://www.occhionotizie.it/cristiano-ronaldo-tuffo-nudo-lapponia.html",
    "site_full": "www.occhionotizie.it",
    "site": "occhionotizie.it",
    "site_section": "https://www.occhionotizie.it",
    "site_categories": [
      "photography",
      "hobbies_and_interests"
    ],
    "section_title": "L&#039;Occhio - ultime notizie | news in tempo reale | cronaca | attualità",
    "title": "Cristiano Ronaldo: tuffo nudo a -20 gradi in Lapponia",
    "title_full": "Cristiano Ronaldo: tuffo nudo a -20 gradi in Lapponia",
    "published": "2024-12-26T21:59:00.000+02:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "",
    "performance_score": 0,
    "domain_rank": 151725,
    "domain_rank_updated": "2024-12-23T23:00:00.000+02:00",
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "35252f54c76021f8b6b73b84b25d50e3b7d9c313",
  "url": "https://www.occhionotizie.it/cristiano-ronaldo-tuffo-nudo-lapponia.html",
  "ord_in_thread": 0,
  "parent_url": null,
  "author": "Carla Castellano",
  "published": "2024-12-26T21:59:00.000+02:00",
  "title": "Cristiano Ronaldo: tuffo nudo a -20 gradi in Lapponia",
  "text": "Cristiano Ronaldo ha sorpreso tutti con un tuffo nudo in Lapponia. Il calciatore portoghese ha affrontato le gelide acque a -20 gradi , dimostrando ancora una volta il suo coraggio e la sua determinazione.\nCristiano Ronaldo: tuffo nudo a -20 gradi in Lapponia I veri campioni si riconoscono dal coraggio sia nello sport che nella vita normale. E Cristiano Ronaldo , anche fuori dal campo da calcio e in un giorno speciale come quello di Natale, ha dimostrato di essere un vero e proprio fuoriclasse con una sfida folle e coraggiosissima che in pochi sarebbero riusciti a portare a termine. Il calciatore portoghese, infatti, ha deciso di mettersi alla prova nel giorno di Natale con una prova difficilissima ma molto entusiasmante per lui: si è tuffato in una piscina ghiacciata nudo a una temperatura di meno 20 gradi esterni.\nLo ha fatto in Lapponia dove si trova insieme alla moglie Georgina e al figlio Cristiano Jr per le vacanze di Natale e ha approfittato di una piscina davanti all’hotel in cui alloggia per provare a farsi un bagno indossando solo degli slip e dimostrando a tutti di che stoffa è fatto . Ed è così che, davanti alla sua famiglia che ha testimoniato e ripreso con il cellulare questa grande impresa, che il calciatore si è immerso lentamente nell’acqua a meno venti gradi e, come fosse niente, si è fatto un bagno in una piscina dall’acqua freddissima.\n“ È solo un po’ fredda ” ha ironizzato Cristiano sul suo profilo Instagram . E anche se dal suo viso non traspare alcuna sofferenza, siamo certi che Ronaldo abbia sofferto un freddo mai provato prima ma da vero campione non poteva tirarsi indietro davanti a una sfida difficile.\nVisualizza questo post su Instagram\nUn post condiviso da Cristiano Ronaldo (@cristiano)",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Sport",
    "Human Interest",
    "Lifestyle and Leisure"
  ],
  "topics": [
    "Sport->soccer",
    "Human Interest->celebrity",
    "Lifestyle and Leisure->lifestyle"
  ],
  "ai_allow": true,
  "has_canonical": false,
  "webz_reporter": false,
  "external_links": [
    "https://www.instagram.com/cristiano/",
    "https://www.instagram.com/reel/DD-KT-OAL_U/?utm_source=ig_embed&utm_campaign=loading",
    "https://instagram.com/cristiano/",
    "https://www.instagram.com/cristiano",
    "https://www.instagram.com/reel/DD-KT-OAL_U/",
    "https://instagram.com/reel/DD-KT-OAL_U/?utm_source=ig_embed&utm_campaign=loading"
  ],
  "external_images": [],
  "entities": {
    "persons": [
      {
        "name": "Cristiano Ronaldo",
        "sentiment": "none"
      },
      {
        "name": "Cristiano Jr",
        "sentiment": "none"
      },
      {
        "name": "Georgina",
        "sentiment": "none"
      }
    ],
    "organizations": [],
    "locations": [
      {
        "name": "Lapponia",
        "sentiment": "none"
      }
    ]
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "rating": null,
  "crawled": "2024-12-27T00:34:41.222+02:00",
  "updated": "2024-12-27T00:34:41.222+02:00"
}