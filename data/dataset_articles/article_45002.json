{
  "thread": {
    "uuid": "5a4428bd560c36f9f50fd0c0b624d90a303dd4a4",
    "url": "https://www.yjc.ir/fa/news/8977141/آغاز-عملیات-ایمن‌سازی-بام‌لند-و-تجهیز-آن-به-سیستم-اعلام-حریق-بعد-از-۱۰-سال",
    "site_full": "www.yjc.ir",
    "site": "yjc.ir",
    "site_section": "http://www.yjc.ir/fa/rss/5/mostvisited",
    "site_categories": [
      "media"
    ],
    "section_title": "باشگاه خبرنگاران جوان | آخرین اخبار ایران و جهان | YJC",
    "site_title": null,
    "title": "آغاز عملیات ایمن‌سازی بام‌لند و تجهیز آن به سیستم اعلام حریق بعد از ۱۰ سال",
    "title_full": "آغاز عملیات ایمن‌سازی بام‌لند و تجهیز آن به سیستم اعلام حریق بعد از ۱۰ سال",
    "published": "2025-07-19T11:00:00.000+03:00",
    "replies_count": 0,
    "participants_count": 1,
    "site_type": "news",
    "country": "IR",
    "main_image": "https://cdn.yjc.ir/files/fa/news/1404/4/28/20726113_235.jpg",
    "performance_score": 0,
    "domain_rank": 38126,
    "domain_rank_updated": "2025-06-03T00:00:00.000+03:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "5a4428bd560c36f9f50fd0c0b624d90a303dd4a4",
  "url": "https://www.yjc.ir/fa/news/8977141/آغاز-عملیات-ایمن‌سازی-بام‌لند-و-تجهیز-آن-به-سیستم-اعلام-حریق-بعد-از-۱۰-سال",
  "ord_in_thread": 0,
  "author": "info@yjc.ir",
  "published": "2025-07-19T11:00:00.000+03:00",
  "title": "آغاز عملیات ایمن‌سازی بام‌لند و تجهیز آن به سیستم اعلام حریق بعد از ۱۰ سال",
  "text": "باشگاه خبرنگاران جوان ـ مجید قادری با بیان اینکه بر اساس نظر کارشناسان طی ۱۰ سال گذشته باملند یکی از ساختمانهای ناایمن شهر تهران بوده است، عنوان کرد: مجتمع باملند یکی از ساختمانهای ناایمن شهر تهران بود که بعد از تملک توسط شهرداری، اقدامات اساسی برای رفع خطر و ایمنسازی آن به اجرا درآمد.\nوی افزود: ایمنسازی باملند، در سه حوزه \"اعلام و اطفای حریق\"، \"رفع مخاطرات برقی\" و \"رفع مخاطرات ساختمانی\"، مطابق نظر کارشناس رسمی در دستور کار قرار گرفت.\nمدیرعامل شرکت نوسازی و عمران چیتگر ادامه داد: در گام نخست مطابق ضوابط سازمان آتشنشانی و خدمات ایمنی شهرداری تهران، اقدامات ابتدایی زیر نظر مشاور امین سازمان آغاز و در گام دوم، با برگزاری مناقصه انتخاب شرکت مجری در دستور کار قرار گرفت. در ادامه و بعد از انتخاب شرکت مجری؛ ابتدا با استفاده از چک لیستهای استاندارد ایمنی، وضعیت کلی معماری شامل بررسی تک تک فضاهای تجاری و رستوران و خدماتی و مسیرهای فرار، خروج اضطراری، دسترسیها، جانمایی فضاهای مخاطرهآمیز و نحوه ارتباط آنها با سیستمهای اعلام و اطفای حریق مورد بررسی قرار گرفت.\nقادری با اشاره به اقدامات انجامشده در این حوزه عنوان کرد: پس از تکمیل فاز برداشت، جلسات داخلی برای تحلیل دادهها، مقایسه با استانداردهای ایمنی (از جمله مبحث سوم مقررات ملی ساختمان و استاندارد NFPA، ضوابط اعلام، اطفا و معماری سازمان آتشنشانی و خدمات ایمنی شهر تهران) و شناسایی مغایرتها برگزار شد.\nمدیرعامل شرکت نوسازی و عمران چیتگر با بیان اینکه در جریان بازدیدهای میدانی، ارزیابی وضعیت ایمنی معماری مجتمع تجاری باملند با تمرکز بر تطبیق طراحی و اجرای فضاها با اصول ایمنی در برابر حریق و الزامات خروج اضطراری انجام گرفت، افزود: این بررسی شامل مسیرهای فرار، پلههای اضطراری، جانمایی فضاهای پرخطر، نحوه دسترسی نیروهای امدادی و عناصر معماری مؤثر بر کنترل و مدیریت دود و آتش در زمان حادثه بود.\nوی تأکید کرد: در بررسیهای صورت گرفته تمرکز اصلی بر شناسایی نقاط ضعف ایمنی معماری (نظیر مسیرهای خروج اضطراری، جانمایی فضاها، دسترسیها و پلههای فرار و مغایرتهای معماری) و همچنین ارزیابی سیستم اعلام حریق موجود (شامل جانمایی تجهیزات، زونبندی، کنترل پنل مرکزی و...) و تجهیزات اطفای حریق موجود (شامل تجهیزات، کپسولها و ...) قرار گرفت.\nقادری با تأکید بر اینکه در طول بازدیدهای میدانی، موقعیت دقیق کلیه تجهیزات سیستم اعلام حریق شامل دتکتورها، شستیها، آژیرها، پنل مرکزی و مسیرهای کابلکشی برداشت شد، اضافه کرد: پس از مستندسازی میدانی، اطلاعات جمعآوریشده در قالب نقشههای CAD به صورت دقیق ترسیم شد تا وضعیت واقعی سیستم اعلام حریق در تمامی طبقات و بخشهای مجتمع مشخص شود.\nمدیرعامل شرکت نوسازی و عمران چیتگر گفت: در ادامه پس از انجام اقدامات زیربنایی نسبت به استقرار سامانه اعلام حریق توسط شرکت مورد تأیید آتشنشانی اقدام شد که در حال حاضر سامانه اعلام حریق مورد تأیید سازمان آتشنشانی در مجتمع نصب و راهاندازی شده است.\nوی تأکید کرد که گام سوم برای ایمنسازی مجتمع باملند، استقرار سامانه اطفای حریق است که در صورت تأمین اعتبار از سوی شهرداری تهران با توجه به ضوابط شهرداری و سازمان آتشنشانی مقدمات اجرای آن در دست اقدام قرار خواهد گرفت.\nمدیرعامل شرکت نوسازی و عمران چیتگر در خصوص رفع مخاطرات برقی مجتمع باملند، افزود: تجهیزات توزیع و خطوط زیربنایی انتقال برق در مجتمع باملند طی سالهای گذشته در سایه بی توجهی دچار استهلاک اساسی شده و مطابق نظر کارشناس رسمی، برای پیشگیری از مخاطرات جانی و مالی، نیازمند تعمیرات اساسی بود که در اولویت تعمیر و اصلاح قرار گرفت.\nقادری عنوان کرد: تعمیرات اساسی دیزل ژنراتورها، اورهال اساسی تابلوهای برق، تعویض قطعات کیوسکهای انتقال و آغاز عملیات احداث ساختمان پست پاساژ برق از اهم اقدامات در خصوص رفع مخاطرات برقی مجتمع باملند است که در این دوره مدیریتی به اجرا در آمد.\nبنابر گزارش روابط عمومی شرکت نوسازی و عمران چیتگر، وی با اشاره به اقدامات پیگیرانه شرکت نوسازی و عمران چیتگر در خصوص ایمنسازی مجتمع افزود: در خصوص رفع مخاطرات ساختمانی و عمرانی مجتمع باملند نیز اقداماتی در دست اقدام است. اصلاح جانپناه دیوارها، ایزولاسیون معابر، رفع خاموشیهای سطح مجموعه و بهزراعی فضای سبز باملند از اهم اقدامات در حوزه رفع مخاطرات ساختمانی باملند است.\nمنبع: شهرداری تهران",
  "highlightText": "",
  "highlightTitle": "",
  "highlightThreadTitle": "",
  "language": "persian",
  "sentiment": "positive",
  "categories": [
    "Health",
    "Human Interest",
    "Social Issue"
  ],
  "topics": [
    "Health->health facility",
    "Health->public health",
    "Human Interest->human mishap",
    "Social Issue->social services"
  ],
  "ai_allow": true,
  "has_canonical": false,
  "breaking": null,
  "webz_reporter": false,
  "external_links": [],
  "external_images": [],
  "internal_images": [
    "https://cdn.yjc.ir/files/fa/news/1404/4/31/20735470_853.jpg"
  ],
  "entities": {
    "persons": [],
    "locations": [],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-07-24T07:35:35.385+03:00",
  "updated": "2025-07-24T07:39:45.000+03:00"
}