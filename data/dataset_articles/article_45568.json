{
  "thread": {
    "uuid": "0a72b34ec63ad6fb4686c2afa3e69229d35f3f8a",
    "url": "https://www.ilrestodelcarlino.it/ancona/cronaca/festival-del-dialetto-di-varano-888cb189",
    "site_full": "www.ilrestodelcarlino.it",
    "site": "ilrestodelcarlino.it",
    "site_section": "https://www.ilrestodelcarlino.it/rss",
    "site_categories": [
      "media",
      "top_news_it",
      "top_news"
    ],
    "section_title": "Tutte le notizie di  oggi - Carlino",
    "site_title": "Tutte le ultime notizie in tempo reale dall&#x27;Emilia Romagna e dalle Marche",
    "title": "Festival del dialetto di Varano: \"Ecco il programma del rilancio\"",
    "title_full": "Festival del dialetto di Varano: \"Ecco il programma del rilancio\"",
    "published": "2025-07-24T06:34:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://www.ilrestodelcarlino.it/image-service/view/acePublic/alias/contentid/Y2RmYjViY2QtNTQ1Yi00/0/festival-del-dialetto-di-varano-ecco-il-programma-del-rilancio.jpeg?f=16:9&amp;w=1200&amp;h=630",
    "performance_score": 0,
    "domain_rank": 17016,
    "domain_rank_updated": "2025-06-03T00:00:00.000+03:00",
    "licensing_agency": [],
    "social": {
      "facebook": {
        "likes": 1,
        "comments": 0,
        "shares": 1
      },
      "vk": {
        "shares": 0
      }
    }
  },
  "uuid": "0a72b34ec63ad6fb4686c2afa3e69229d35f3f8a",
  "url": "https://www.ilrestodelcarlino.it/ancona/cronaca/festival-del-dialetto-di-varano-888cb189",
  "ord_in_thread": 0,
  "author": "Il Resto del Carlino",
  "published": "2025-07-24T06:34:00.000+03:00",
  "title": "Festival del dialetto di Varano: \"Ecco il programma del rilancio\"",
  "text": "La presentazione di ieri a Palazzo del Popolo ad Ancona\nIl Festival del Dialetto di Varano continua il suo rilancio, dopo la parentesi pandemica, con quattro giorni di spettacoli teatrali , cucina tradizionale , vini locali e giochi popolari , dal 31 luglio al 3 agosto. \"Abbiamo settanta volontari che ci danno una mano a rendere più bello il nostro paese sul cucuzzolo – ha sostenuto la presidente del Comitato Manifestazioni Varanesi, Lucia Gioia, nella conferenza stampa di ieri, a Palazzo del Popolo di Ancona – in particolare è motivo di orgoglio vedere tanti giovani che aspettano l’inizio del festival. Fondamentale anche l’aiuto dell’amministrazione comunale, naturalmente.\"\n\"Il Comune di Ancona – ha confermato l’assessore alla Partecipazione Democratica, Daniele Berardinelli – ha concesso il proprio patrocinio e sostenuto la manifestazione, sia con l’assessorato di mia competenza, sia con quelli ai Grandi eventi, alle Politiche giovanili e all’Economia della notte. Il pubblico avrà a disposizione un servizio di bus navetta dallo stadio del Conero a Varano e viceversa durante la manifestazione, ogni giorno dalle ore 18 alle 23 circa, per tutta la durata del festival\".\nIl programma degli spettacoli teatrali è stato presentato dalla direttrice artistica, Orietta De Grandis, segretaria regionale del Gruppo Attività Teatrali (GAT) Marche, un altro degli enti che sostengono la manifestazione, insieme alla Regione Marche, alla Confartigianato e agli sponsor privati, tra cui i principali sono agenzia Lucangeli & Bonvenuti e BCC Ancona e Falconara. La prima ad andare in scena sarà una compagnia di Macerata, Palcoscenico, con la commedia \"Sulu um miraculu li putia fa rrenzavi\" (31/7). Seguirà la commedia \"Da giovedì a giovedì\" del gruppo teatrale Il Focolare di Loreto (1/8). La compagnia Gli amici del teatro di Loro Piceno rappresenterà \"Per chi suona il campanello?\" (2/8). Chiuderà la rassegna, domenica 3 agosto, \"Na cagnara al Forte\", farsa in anconetano, il cui testo fu premiato nella XVII edizione del Festival di Varano e che, dopo trent’anni, sarà diretta dall’autore, Andrea Toppi, con la compagnia Eureka di Ancona. Tutti gli spettacoli inizieranno alle ore 21.30, prezzo 5 euro, 500 posti disponibili. Biglietti acquistabili nel luogo e nel giorno dello spettacolo, a partire dalle ore 19.\nVarano, però, non è solo il \"paese dei dialetti\", ma è anche terra di rosso Conero. Nel 2024 si è formato, proprio per il Festival, il gruppo \"Artigiani vignaioli di Varano\", composto da Alberto Serenelli, Il Mandorlo, Lanari, Ballarini e Fattoria Lucesole, che anche quest’anno, a partire dalle ore 18, apriranno i propri stand per \"offrirare degustazioni in piazzetta\", come segnala il ventiseienne Michele Ferrato dell’agriturismo Il Mandorlo. E a uno storico vignaiolo locale sarà dedicata la chisura del Festival: domenica 3, dalle 22.30, \"A cena con Alberto\" darà la possibilità di ascoltare i segreti di Alberto Serenelli, tra un piatto di pasta e un calice di vino (per prenotare telefonare alle singole aziende oppure scrivere nelle pagine social \"Artigiani vignaioli di Varano\"). Non manca una ricca offerta enogastronomica con tutte le sere piatti tipici marchigiani cucinati dalle donne varanesi e l’intrattenimento con \"Il gioco della ruota\" e le Sibille.\n© Riproduzione riservata",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Arts, Culture and Entertainment",
    "Lifestyle and Leisure",
    "Human Interest"
  ],
  "topics": [
    "Arts, Culture and Entertainment->festival",
    "Arts, Culture and Entertainment->customs and tradition",
    "Arts, Culture and Entertainment->culture",
    "Lifestyle and Leisure->holiday",
    "Lifestyle and Leisure->lifestyle",
    "Lifestyle and Leisure->trend",
    "Human Interest->ceremony"
  ],
  "ai_allow": true,
  "has_canonical": false,
  "breaking": null,
  "webz_reporter": false,
  "external_links": [
    "https://web.whatsapp.com/send?text=Festival%20del%20dialetto%20di%20Varano%3A%20%22Ecco%20il%20programma%20del%20rilancio%22%20https%3A%2F%2Fwww.ilrestodelcarlino.it%2Fancona%2Fcronaca%2Ffestival-del-dialetto-di-varano-888cb189",
    "https://x.com/share?url=https%3A%2F%2Fwww.ilrestodelcarlino.it%2Fancona%2Fcronaca%2Ffestival-del-dialetto-di-varano-888cb189&text=Festival%20del%20dialetto%20di%20Varano%3A%20%22Ecco%20il%20programma%20del%20rilancio%22",
    "https://www.facebook.com/sharer/sharer.php?u=https%3A%2F%2Fwww.ilrestodelcarlino.it%2Fancona%2Fcronaca%2Ffestival-del-dialetto-di-varano-888cb189&t=Festival%20del%20dialetto%20di%20Varano%3A%20%22Ecco%20il%20programma%20del%20rilancio%22",
    "https://x.com/share",
    "https://www.web.whatsapp.com/send?text=Festival%20del%20dialetto%20di%20Varano%3A%20%22Ecco%20il%20programma%20del%20rilancio%22%20https%3A%2F%2Fwww.ilrestodelcarlino.it%2Fancona%2Fcronaca%2Ffestival-del-dialetto-di-varano-888cb189",
    "https://web.whatsapp.com/send",
    "https://www.facebook.com/sharer/sharer.php",
    "https://www.x.com/share?url=https%3A%2F%2Fwww.ilrestodelcarlino.it%2Fancona%2Fcronaca%2Ffestival-del-dialetto-di-varano-888cb189&text=Festival%20del%20dialetto%20di%20Varano%3A%20%22Ecco%20il%20programma%20del%20rilancio%22",
    "https://facebook.com/sharer/sharer.php?u=https%3A%2F%2Fwww.ilrestodelcarlino.it%2Fancona%2Fcronaca%2Ffestival-del-dialetto-di-varano-888cb189&t=Festival%20del%20dialetto%20di%20Varano%3A%20%22Ecco%20il%20programma%20del%20rilancio%22"
  ],
  "external_images": [],
  "internal_images": [],
  "entities": {
    "persons": [
      {
        "name": "Daniele Berardinelli",
        "sentiment": "none"
      }
    ],
    "locations": [
      {
        "name": "Palazzo del Popolo",
        "sentiment": "none"
      },
      {
        "name": "Varano",
        "sentiment": "none"
      },
      {
        "name": "Ancona",
        "sentiment": "none"
      }
    ],
    "organizations": [
      {
        "name": "Comitato Manifestazioni Varanesi",
        "sentiment": "none",
        "tickers": []
      },
      {
        "name": "amministrazione comunale",
        "sentiment": "none",
        "tickers": [
          {
            "ticker": null,
            "exchange": null
          }
        ]
      },
      {
        "name": "Comune di Ancona",
        "sentiment": "none",
        "tickers": []
      }
    ]
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [
      "top_news_it",
      "top_news"
    ],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-07-24T07:46:37.841+03:00",
  "updated": "2025-07-25T08:05:53.000+03:00"
}