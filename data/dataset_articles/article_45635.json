{
  "thread": {
    "uuid": "f685ba4b4c1a88d95dce342a49224be9dd4a31b3",
    "url": "https://www.lavozdegalicia.es/noticia/deza/a-estrada/2025/07/24/aroa-martinez-do-ximnasia-estrada-disputara-campionato-do-mundo/0003_202507D24C6991.htm",
    "site_full": "www.lavozdegalicia.es",
    "site": "lavozdegalicia.es",
    "site_section": "https://lavozdegalicia.es/deza",
    "site_categories": [
      "tech",
      "email",
      "top_news_es",
      "top_news"
    ],
    "section_title": "Últimas noticias sobre Deza. La Voz de Galicia",
    "site_title": "La Voz de Galicia. Toda la información y última hora sobre Galicia.",
    "title": "Aroa Martínez, do Ximnasia Estrada, disputará o Campionato do Mundo",
    "title_full": "Aroa Martínez, do Ximnasia Estrada, disputará o Campionato do Mundo",
    "published": "2025-07-24T06:00:00.000+03:00",
    "replies_count": 0,
    "participants_count": 1,
    "site_type": "news",
    "country": "ES",
    "main_image": "https://img.lavdg.com/sc/LhXVa-gC1JFHOR1x9QrEXK5ll44=/1280x/2025/07/23/00121753295222142302908/Foto/DL24C6F2_202521.jpg",
    "performance_score": 0,
    "domain_rank": 6616,
    "domain_rank_updated": "2025-06-03T00:00:00.000+03:00",
    "licensing_agency": [],
    "social": {
      "facebook": {
        "likes": 1,
        "comments": 1,
        "shares": 20
      },
      "vk": {
        "shares": 0
      }
    }
  },
  "uuid": "f685ba4b4c1a88d95dce342a49224be9dd4a31b3",
  "url": "https://www.lavozdegalicia.es/noticia/deza/a-estrada/2025/07/24/aroa-martinez-do-ximnasia-estrada-disputara-campionato-do-mundo/0003_202507D24C6991.htm",
  "ord_in_thread": 0,
  "author": "lavozdegalicia",
  "published": "2025-07-24T06:00:00.000+03:00",
  "title": "Aroa Martínez, do Ximnasia Estrada, disputará o Campionato do Mundo",
  "text": "Aroa Martínez Morenilla, do Club Ximnasia Estrada, con tan só doce anos, disputará o Campionato do mundo de Ximnasia de trampolín o próximo mes de novembro, tras ser seleccionada o pasado luns despois un ano de preparación e de controis en diversas competicións. Aroa comezou na ximnasia artística de moi pequena, con tan só catro anos na Coruña, e foi fai dous cando veu ao Club Ximnasia Estrada co obxectivo de mellorar a disciplina de solo. Dende entón, a pequena namorouse da ximnasia de trampolín, competindo especificamente na disciplina de Tumbling, na que representará a España no Campionato do Mundo de Pamplona celebrado entre o 13 e o 16 de novembro deste ano, na categoría infantil.\nO club Ximnasia Estrada conta con 75 nenas e nenos federados, adestrados por Sofía Mosteiro e Adrián Soliño, e viven un dos seus maiores éxitos deportivos da man de Aroa, que, como sinala Sofía, «ten unhas capacidades motrices impresionantes e unha paixón tremendísima». Aroa leva moito tempo preparándose exhaustivamente, con adestramentos tres horas ao día, catro xornadas á semana, e desprazándose dende Arteixo ata A Estrada para os adestramentos. Ao longo deste tempo de preparación, a deportista realizou controis na Copa Galicia, no Campionato Galego de Élite, no Campionato de España, e un deles de xeito online. Despois de todo o traballo, finalmente foi seleccionada para competir en Pamplona, o que a adestradora cualifica de «éxito absoluto», sinalando que é a primeira vez que unha ximnasta do club estradense logra ter participación nun campionato a nivel mundial.\nNa disciplina de Tumbling, Aroa foi o pasado ano campioa de España, mentres neste 2025 acadou o bronce, na Copa Galicia a prata e no Campionato Galego, o ouro. Actualmente a ximnasta estivo unhas semanas de descanso, e volve agora pouco a pouco aos adestramentos, para continuar con maior intensidade a partir de mediados de agosto para prepararse para a cita de novembro en Pamplona.\nUn gran orgullo para o deporte estradense e para o club, e, sen dúbida para os seus adestradores, apunta Sofía Mosteiro, que resalta a esixencia deste deporte e destaca que as nenas e nenos teñen a cabeza moi ben amoblada: «son nenos fortes, se caen levántanse».",
  "highlightText": "",
  "highlightTitle": "",
  "highlightThreadTitle": "",
  "language": "spanish",
  "sentiment": "positive",
  "categories": [
    "Sport",
    "Human Interest"
  ],
  "topics": [
    "Sport->regular competition",
    "Sport->gymnastics",
    "Sport->sport achievement",
    "Human Interest->record and achievement"
  ],
  "ai_allow": true,
  "has_canonical": false,
  "breaking": null,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [
      {
        "name": "Aroa Martínez Morenilla",
        "sentiment": "negative"
      },
      {
        "name": "Sofía Mosteiro",
        "sentiment": "none"
      },
      {
        "name": "Adrián Soliño",
        "sentiment": "none"
      }
    ],
    "locations": [],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [
      "top_news_es",
      "top_news"
    ],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-07-24T07:37:10.783+03:00",
  "updated": "2025-07-25T08:08:27.000+03:00"
}