{
  "thread": {
    "uuid": "fd1c9ac41e5a21ab8ede1c768c4d5bd81993d9b4",
    "url": "https://www.bzi.ro/statul-roman-umilit-de-klaus-iohannis-curtea-de-apel-i-a-dat-castig-de-cauza-5453056",
    "site_full": "www.bzi.ro",
    "site": "bzi.ro",
    "site_section": "https://lifestyle.bzi.ro/feed",
    "site_categories": [
      "media",
      "top_news_ro",
      "top_news",
      "human interest",
      "crime, law and justice",
      "health",
      "lifestyle and leisure",
      "arts, culture and entertainment",
      "disaster and accident",
      "politics",
      "economy, business and finance"
    ],
    "section_title": "BZI.ro",
    "site_title": "BZI.ro - Cotidian local de investigații și anchete politice",
    "title": "Statul român, umilit de Klaus Iohannis! Curtea de Apel i-a dat câștig de cauză",
    "title_full": "Statul român, umilit de Klaus Iohannis! Curtea de Apel i-a dat câștig de cauză",
    "published": "2026-01-22T17:00:00.000+02:00",
    "replies_count": 0,
    "participants_count": 1,
    "site_type": "news",
    "country": "RO",
    "main_image": "https://media.bzi.ro/unsafe/1200x630/smart/filters:contrast(5):format(80)/https://bzi.ro/wp-content/uploads/2026/01/klaus-iohannis-1-1200x759-1.webp",
    "performance_score": 0,
    "domain_rank": 61081,
    "domain_rank_updated": "2026-01-18T23:00:00.000+02:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "fd1c9ac41e5a21ab8ede1c768c4d5bd81993d9b4",
  "url": "https://www.bzi.ro/statul-roman-umilit-de-klaus-iohannis-curtea-de-apel-i-a-dat-castig-de-cauza-5453056",
  "ord_in_thread": 0,
  "author": "Carmen Ciobanu",
  "published": "2026-01-22T17:00:00.000+02:00",
  "title": "Statul român, umilit de Klaus Iohannis! Curtea de Apel i-a dat câștig de cauză",
  "text": "Fostul președinte Klaus Iohannis bifează încă o victorie în instanță într-un dosar care a stârnit ani la rând indignare publică. Curtea de Apel Alba Iulia a respins definitiv cererea ANAF de instituire a sechestrului asigurător asupra bunurilor familiei Iohannis, blocând astfel una dintre puținele pârghii prin care statul încerca să recupereze milioane de lei.\nDecizia este finală și vine după ce, încă din noiembrie 2025, Tribunalul Sibiu refuzase solicitarea Fiscului. Practic, statul român a fost trimis din nou acasă cu mâna goală, în ciuda unei datorii uriașe calculate chiar de autoritățile fiscale.\nANAF a încercat să impună sechestrul pentru a garanta recuperarea sumelor considerate datorate pentru lipsa de folosință a jumătății dintr-un imobil din centrul Sibiului, clădire pe care Klaus Iohannis a pierdut-o definitiv în instanță, după ani întregi de procese.\nEste vorba despre celebra casă de pe strada Nicolae Bălcescu, închiriată timp de 16 ani unei bănci, perioadă în care familia Iohannis a încasat chirii consistente, deși instanțele aveau să stabilească ulterior că imobilul fusese deținut nelegal.\nMilioane cerute, nimic recuperat\nÎn august 2025, Fiscul l-a notificat oficial pe Klaus Iohannis că trebuie să achite 4,7 milioane de lei, sumă ce include chirii încasate, penalități și dobânzi. Cu toate acestea, tentativa statului de a se asigura că banii vor putea fi recuperați s-a lovit de refuzul instanței.\nMai mult, în octombrie 2025, ANAF anunța că a devenit coproprietar pe jumătate al imobilului, după ce statul a cules o moștenire vacantă, dobândind legal drepturi asupra clădirii.\nChiar și așa, autoritățile s-au plâns că fostul președinte nu a predat cheile, ceea ce a dus la schimbarea yalei pentru preluarea bunului.\n„Foștii proprietari și-au dat acordul pentru acces, dar fără a fi prezenți”, explica ANAF, într-o situație care a alimentat și mai mult percepția de sfidare față de stat.\nO poveste veche, cu final previzibil?\nPotrivit investigațiilor jurnalistice, familia Iohannis a deținut imobilul între 1999 și 2016, perioadă în care ar fi încasat peste 320.000 de euro doar din chiria plătită de Raiffeisen Bank pentru parterul clădirii. Cu acești bani, Klaus Iohannis ar fi achiziționat ulterior alte proprietăți, generând noi venituri din chirii.\nÎncă din 2015, Curtea de Apel Brașov stabilise că imobilul a fost dobândit ilegal, iar în 2016 titlul de proprietate a fost radiat definitiv din cartea funciară. Cu toate acestea, la aproape un deceniu distanță, statul român încă încearcă să recupereze banii, fără succes.\nDecizia Curții de Apel Alba Iulia întărește sentimentul public că, dincolo de discursuri despre statul de drept și moralitate, fostul președinte pare să fi scăpat din nou, în timp ce românii rămân doar cu nota de plată și cu impresia amară că legea nu apasă la fel pentru toți.",
  "highlightText": "",
  "highlightTitle": "",
  "highlightThreadTitle": "",
  "language": "romanian",
  "sentiment": "positive",
  "categories": [
    "Politics",
    "Crime, Law and Justice"
  ],
  "topics": [
    "Politics->heads of state"
  ],
  "ai_allow": true,
  "has_canonical": false,
  "breaking": true,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [],
    "locations": [],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [
      "top_news_ro",
      "top_news"
    ],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2026-01-22T17:07:53.648+02:00",
  "updated": "2026-01-22T17:17:27.000+02:00"
}