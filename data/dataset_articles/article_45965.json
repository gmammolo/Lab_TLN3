{
  "thread": {
    "uuid": "75114867151d05dc680d3121a0c1ea87c51defb9",
    "url": "https://www.lanazione.it/viareggio/cronaca/camaiore-estate-il-messaggio-di-9f7ec84f",
    "site_full": "www.lanazione.it",
    "site": "lanazione.it",
    "site_section": "https://www.lanazione.it/sitemaps/nazione/sitemap_news1.xml",
    "site_categories": [
      "media",
      "top_news_it",
      "top_news"
    ],
    "section_title": "",
    "site_title": "La Nazione - Tutte le ultime notizie in tempo reale dalla Toscana",
    "title": "\"Camaiore Estate\". Il messaggio di pace di un giovane artista",
    "title_full": "\"Camaiore Estate\". Il messaggio di pace di un giovane artista",
    "published": "2025-07-24T06:31:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://www.lanazione.it/image-service/view/acePublic/alias/contentid/OTkyMzYxZWYtYjNiNS00/0/camaiore-estate-il-messaggio-di-pace-di-un-giovane-artista.jpeg?f=16:9&amp;w=1200&amp;h=630",
    "performance_score": 0,
    "domain_rank": 16954,
    "domain_rank_updated": "2025-06-03T00:00:00.000+03:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "75114867151d05dc680d3121a0c1ea87c51defb9",
  "url": "https://www.lanazione.it/viareggio/cronaca/camaiore-estate-il-messaggio-di-9f7ec84f",
  "ord_in_thread": 0,
  "author": "La Nazione",
  "published": "2025-07-24T06:31:00.000+03:00",
  "title": "\"Camaiore Estate\". Il messaggio di pace di un giovane artista",
  "text": "“ Parola Tour Acoustic ” del giovane Giovanni Caccamo è il concerto che stasera apre l’evento ‘ Camaiore Estate ’ organizzato dal Comune in piazza XXIX Maggio fino al 24 agosto prossimo. E non è un caso che si inauguri proprio con un giovane che canta e parla di ‘parole’, cosi’ importanti ed abusate oggi più che mai. Per Caccamo invece hanno davvero un senso da riscoprire nella sostanza, come insegnamento. \"Sara’ una serata in cui alternerò a canzoni del mio ultimo lavoro - racconta Caccamo - pensieri del manifesto sulla Parola ai giovani\".\nManifesto for change-Youth and Future è il suo progetto: in anteprima lo ha presentato mesi fa alle Nazioni Unite in occasione del forum internazionale dei giovani, in un libro edito da Treccani che raccoglie ben 75 testi tra le migliaia ricevute dal mondo intero. Tutti scritti da ragazzi: \"Da loro si parte e a loro si guarda - aggiunge il cantautore siciliano - se davvero vogliamo uscire dal tragico empasse di guerre e crisi, di apparenza, di idee fuorvianti”. Lui che e’ uno di loro e che porta dentro la poesia e il desiderio della sua terra da cui a 18 anni e’ volato a Milano, per realizzare i suoi sogni. “ E pensare che l’evento della mia vita poi e’ stato l’incontro con Franco Battiato, il maestro, proprio vicino casa - racconta - a cui mandai il mio disco e con cui nacque un’amicizia splendida…\".\nLe domande poste ai giovani vertono sul cambiamento e sul come poterlo attuare in un momento talmente difficile e complesso come quello attuale. In Versilia ha calcato altri palcoscenici, ma Camaiore assisterà stasera per la prima volta al suo mescolarsi tra note e pensieri. Ogni testo si lega alla letteratura italiana ed internazionale. Giovanni nel 2015 ha vinto il Festival di Sanremo nella categoria Nuove Proposte, mentre nel 2016 è giunto terzo tra i Big. Appuntamento stasera alle 21 in piazza XXIX Maggio. Ingresso gratuito.\nIsabella Piaceri",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Arts, Culture and Entertainment",
    "Human Interest",
    "Lifestyle and Leisure"
  ],
  "topics": [
    "Arts, Culture and Entertainment->festival",
    "Arts, Culture and Entertainment->music",
    "Lifestyle and Leisure->trend",
    "Lifestyle and Leisure->holiday",
    "Lifestyle and Leisure->lifestyle"
  ],
  "ai_allow": true,
  "has_canonical": false,
  "breaking": null,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [
      {
        "name": "Giovanni Caccamo",
        "sentiment": "negative"
      }
    ],
    "locations": [
      {
        "name": "Caccamo",
        "sentiment": "none"
      }
    ],
    "organizations": [
      {
        "name": "Nazioni Unite",
        "sentiment": "none",
        "tickers": []
      },
      {
        "name": "nazioni unite",
        "sentiment": "none",
        "tickers": [
          {
            "ticker": null,
            "exchange": null
          }
        ]
      }
    ]
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [
      "top_news_it",
      "top_news"
    ],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-07-24T07:53:09.790+03:00",
  "updated": "2025-07-24T07:58:19.000+03:00"
}