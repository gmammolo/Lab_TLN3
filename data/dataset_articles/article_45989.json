{
  "thread": {
    "uuid": "f39b8c111c9d8143dae6704c6838afc5703bd4c8",
    "url": "https://www.oasport.it/2025/07/atp-washington-tiafoe-raggiunge-cobolli-negli-ottavi-arnaldi-sfidera-fritz-avanza-medvedev-e-rublev-ko/",
    "site_full": "www.oasport.it",
    "site": "oasport.it",
    "site_section": "https://www.zazoom.it",
    "site_categories": [
      "tennis",
      "sports"
    ],
    "section_title": "Zazoom Social News - Ultime News",
    "site_title": "OA Sport - Il Tempio dello Sport",
    "title": "ATP Washington, Tiafoe raggiunge Cobolli negli ottavi. Arnaldi sfiderà Fritz, avanza Medvedev e Rublev ko",
    "title_full": "ATP Washington, Tiafoe raggiunge Cobolli negli ottavi. Arnaldi sfiderà Fritz, avanza Medvedev e Rublev ko",
    "published": "2025-07-24T07:17:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://www.oasport.it/wp-content/uploads/2025/07/Tiafoe-IPA-Sport.jpg",
    "performance_score": 0,
    "domain_rank": 117741,
    "domain_rank_updated": "2025-06-03T00:00:00.000+03:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "f39b8c111c9d8143dae6704c6838afc5703bd4c8",
  "url": "https://www.oasport.it/2025/07/atp-washington-tiafoe-raggiunge-cobolli-negli-ottavi-arnaldi-sfidera-fritz-avanza-medvedev-e-rublev-ko/",
  "ord_in_thread": 0,
  "author": "Giandomenico Tiseo",
  "published": "2025-07-24T07:17:00.000+03:00",
  "title": "ATP Washington, Tiafoe raggiunge Cobolli negli ottavi. Arnaldi sfiderà Fritz, avanza Medvedev e Rublev ko",
  "text": "Tennis\nATP Washington, Tiafoe raggiunge Cobolli negli ottavi. Arnaldi sfiderà Fritz, avanza Medvedev e Rublev ko\nDefinito il quadro dei qualificati agli ottavi di finale dell’ATP500 di Washington. Sul cemento americano saranno Flavio Cobolli e Matteo Arnaldi a tenere alto il vessillo italico. Il tennista romano si è imposto contro il giapponese Yoshihito Nishioka (n.89 del ranking) sullo score di 6-2 7-6 (3), mentre il ligure (n.44 del mondo) ha prevalso nel derby tricolore contro Lorenzo Sonego (n.37 ATP) sul punteggio di 7-5 7-5.\nCi saranno due americani sul cammino dei due azzurri. Cobolli se la vedrà contro Frances Tiafoe, mentre Arnaldi sarà opposto a Taylor Fritz. Due sfide, oggettivamente, molto complicate. Tiafoe (n.11 del mondo) ha sconfitto il connazionale Aleksandar Kovacevic (n.66 del ranking) col punteggio di 7-5 3-6 6-3, mentre il californiano (n.4 del ranking) ha piegato in due set l’australiano Aleksandar Vukic (n.105 del mondo) per 6-3 6-2.\nE' online il n.3 della Rivista Azzurra! Le interviste a Tiberi e Oliha, le rubriche olimpiche, 'Saranno Campioni' e tanto altro! Scopri il sommario\nVittoria sofferta per Daniil Medvedev (n.14 del ranking) contro lo statunitense Reilly Opelka (n.74 ATP). Il moscovita è stato costretto a rimontare, venendo fuori alla distanza, sullo score di 3-6 7-5 6-1. Negli ottavi ci sarà l’incrocio contro il cinese Wu Yibing (n.243 del ranking), a segno a sorpresa contro l’australiano Alexei Popyrin (n.24 del mondo) per 7-5 5-7 6-3.\nUscita di scena, invece, per l’altro russo Andrey Rublev. Il n.10 del mondo è stato battuto dall’americano Learner Tien (n.67 del ranking) col punteggio di 7-5 6-2. Una vittoria significativa per il mancino statunitense che giocherà negli ottavi contro lo spagnolo Alejandro Davidovich Fokina (n.26 ATP), a segno contro il connazionale Jaume Munar (n.50 del mondo) per 6-4 6-2.\nProsegue il cammino dell’australiano Alex de Minaur (n.13 del ranking), vittorioso contro il cinese Bu Yunchaokete (n.75 ATP) con lo score di 7-6 (2) 6-2. Negli ottavi l’aussie sfiderà il ceco Jiri Lehecka (n.25 del mondo), impostosi a fatica contro il padrone di casa, Zachary Svajda (n.153 ATP), per 6-4 6-7 (5) 6-3.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Sport",
    "Human Interest",
    "Lifestyle and Leisure"
  ],
  "topics": [
    "Sport->tennis",
    "Lifestyle and Leisure->exercise and fitness",
    "Lifestyle and Leisure->leisure",
    "Lifestyle and Leisure->game"
  ],
  "ai_allow": true,
  "has_canonical": false,
  "breaking": false,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [
      {
        "name": "Arnaldi",
        "sentiment": "none"
      },
      {
        "name": "Medvede",
        "sentiment": "none"
      },
      {
        "name": "Fritz",
        "sentiment": "none"
      }
    ],
    "locations": [
      {
        "name": "Washington",
        "sentiment": "none"
      }
    ],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-07-24T07:53:26.388+03:00",
  "updated": "2025-07-24T07:58:05.000+03:00"
}