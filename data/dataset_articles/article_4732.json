{
  "thread": {
    "uuid": "cdc1403e4efbd6f789e70e4b55f200b3ef772ef1",
    "url": "https://www.antennasud.com/legalita-ed-eccellenze-italiane-premiato-il-colonnello-gaetano-farina-francavilla-fontana/",
    "site_full": "www.antennasud.com",
    "site": "antennasud.com",
    "site_section": "https://www.antennasud.com/feed",
    "site_categories": [
      "crime, law and justice",
      "sport",
      "politics",
      "disaster and accident",
      "economy, business and finance"
    ],
    "section_title": "Antenna Sud",
    "site_title": "Antenna Sud",
    "title": "\"Legalità ed Eccellenze Italiane\": premiato il colonnello Gaetano Farina",
    "title_full": "\"Legalità ed Eccellenze Italiane\": premiato il colonnello Gaetano Farina",
    "published": "2026-01-22T18:39:00.000+02:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://www.antennasud.com/media/2026/01/gaetano-farina_1.jpeg",
    "performance_score": 0,
    "domain_rank": 178954,
    "domain_rank_updated": "2026-01-18T23:00:00.000+02:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "cdc1403e4efbd6f789e70e4b55f200b3ef772ef1",
  "url": "https://www.antennasud.com/legalita-ed-eccellenze-italiane-premiato-il-colonnello-gaetano-farina-francavilla-fontana/",
  "ord_in_thread": 0,
  "author": "Michele Iurlaro",
  "published": "2026-01-22T18:39:00.000+02:00",
  "title": "\"Legalità ed Eccellenze Italiane\": premiato il colonnello Gaetano Farina",
  "text": "FRANCAVILLA FONTANA – Ancora un prestigioso riconoscimento per il colonnello Gaetano Farina, francavillese doc ed eccellenza dell’Aeronautica militare italiana.\nLo scorso 10 gennaio, nella suggestiva cornice della Real Tenuta di Carditello, a San Tammaro, in provincia di Caserta, il colonnello Farina è stato tra i protagonisti della IV edizione del Premio nazionale “Legalità ed Eccellenze Italiane”. L’iniziativa, organizzata dal Centro Studi Mameli e presieduta da Loredana Lanna, ha inteso rendere omaggio a personalità che si sono distinte per l’alto senso del dovere e per il contributo offerto al prestigio del Paese.\nUna carriera di assoluto rilievo quella del colonnello Farina, già XXIII comandante delle Frecce Tricolori, nel ruolo di “Pony 0”, formazione che rappresenta nel mondo uno dei simboli più riconoscibili dell’Italia. Dal 2017 è cittadino benemerito di Francavilla Fontana, riconoscimento che testimonia il forte legame con la sua città natale.\nColonnello Gaetano Farina, la prestigiosa carriera\nPilota del corso Vulcano IV, Farina ricopre attualmente l’incarico di capo del Terzo Ufficio del 4° Reparto dello Stato Maggiore dell’Aeronautica militare. Un percorso professionale che continua a distinguersi per competenza, dedizione e senso delle istituzioni.\nCon questo ulteriore premio, il colonnello Gaetano Farina conferma un profilo di eccellenza che contribuisce a dare lustro non solo all’Aeronautica militare, ma anche alla comunità brindisina e di Francavilla Fontana, città che guarda con orgoglio ai successi di uno dei suoi cittadini più rappresentativi.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Crime, Law and Justice",
    "Human Interest"
  ],
  "topics": [
    "Crime, Law and Justice->law enforcement",
    "Human Interest->award and prize"
  ],
  "ai_allow": true,
  "has_canonical": false,
  "breaking": false,
  "webz_reporter": false,
  "external_links": [
    "https://www.aeronautica.difesa.it/home/noi-siamo-l-am/personale-e-mezzi/pattuglia-acrobatica-nazionale/",
    "https://aeronautica.difesa.it/home/noi-siamo-l-am/personale-e-mezzi/pattuglia-acrobatica-nazionale/",
    "https://www.aeronautica.difesa.it/home/noi-siamo-l-am/personale-e-mezzi/pattuglia-acrobatica-nazionale"
  ],
  "external_images": [],
  "internal_images": [],
  "entities": {
    "persons": [],
    "locations": [],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2026-01-22T19:00:09.133+02:00",
  "updated": "2026-01-22T19:02:21.000+02:00"
}