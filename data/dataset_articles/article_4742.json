{
  "thread": {
    "uuid": "afdffd0ecbce51bb0c3baca8278fcc7f283c1174",
    "url": "https://www.open.online/2026/01/22/barron-trump-amica-londra-facetime-allerta-polizia/",
    "site_full": "www.open.online",
    "site": "open.online",
    "site_section": "https://www.open.online/temi/donald-trump",
    "site_categories": [
      "crime, law and justice",
      "arts, culture and entertainment",
      "disaster and accident",
      "war, conflict and unrest",
      "human interest",
      "economy, business and finance",
      "politics"
    ],
    "section_title": "Donald Trump - Open",
    "site_title": "Open - Il giornale online fondato da Enrico Mentana - Open",
    "title": "Barron Trump salva l'amica a Londra dall'ex aggressivo. La chiamata su FaceTime e l'allerta alla polizia britannica - Open",
    "title_full": "Barron Trump salva l'amica a Londra dall'ex aggressivo. La chiamata su FaceTime e l'allerta alla polizia britannica - Open",
    "published": "2026-01-22T18:52:00.000+02:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://static.open.online/wp-content/uploads/2026/01/barron-trump.jpg",
    "performance_score": 0,
    "domain_rank": 39942,
    "domain_rank_updated": "2026-01-18T23:00:00.000+02:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "afdffd0ecbce51bb0c3baca8278fcc7f283c1174",
  "url": "https://www.open.online/2026/01/22/barron-trump-amica-londra-facetime-allerta-polizia/",
  "ord_in_thread": 0,
  "author": "Alba Romano",
  "published": "2026-01-22T18:52:00.000+02:00",
  "title": "Barron Trump salva l'amica a Londra dall'ex aggressivo. La chiamata su FaceTime e l'allerta alla polizia britannica - Open",
  "text": "Barron Trump salva l’amica a Londra dall’ex aggressivo. La chiamata su FaceTime e l’allerta alla polizia britannica\n«Chiamo dagli Stati Uniti, mi ha appena chiamato una ragazza… la stanno picchiando». Così Barron Trump ha salvato la vita di una ragazza a Londra, dopo aver assistito alla sua aggressione durante una videochiamata su FaceTime. La giovane, sua amica, era stata aggredita dal suo ex fidanzato. Durante il processo racconta di aver chiamato Barron e che lui stesso avrebbe poi allertato i servizi di emergenza, spingendo la polizia britannica a intervenire sul posto il 18 gennaio, poco dopo le 2 del mattino.\n«Quella chiamata è stata come un segno di Dio in quel momento»\nLa ragazza ha affermato che il suo ex compagno russo, Matvei Rumianstev, 22 anni, era geloso della sua amicizia con Barron Trump. «Mi ha aiutato a salvarmi la vita. Quella chiamata è stata come un segno di Dio in quel momento», avrebbe dichiarato la giovane durante l’udienza. Sull’ex pendono diverse accuse: aggressione, lesioni personali intenzionali, due capi d’imputazione per stupro, strangolamento intenzionale e intralcio alla giustizia. L’imputato per ora nega tutte le accuse. I rappresentanti di Rumyantsev hanno rifiutato di rilasciare dichiarazioni alla CNN.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Human Interest",
    "Politics",
    "Crime, Law and Justice"
  ],
  "topics": [
    "Human Interest->celebrity",
    "Human Interest->human mishap",
    "Politics->safety of citizens",
    "Crime, Law and Justice->assault",
    "Crime, Law and Justice->police"
  ],
  "ai_allow": true,
  "has_canonical": false,
  "breaking": false,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [],
    "locations": [],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2026-01-22T19:07:21.138+02:00",
  "updated": "2026-01-22T19:20:10.000+02:00"
}