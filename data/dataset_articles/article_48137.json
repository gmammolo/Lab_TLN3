{
  "thread": {
    "uuid": "474486d6060d9e70d0e6a2926243994a5ad3a199",
    "url": "https://www.apuntmedia.es/noticies/societat/bombers-d-alacant-irrompen-ple-seues-condicions-laborals-son-desallotjats_1_1775725.html",
    "site_full": "www.apuntmedia.es",
    "site": "apuntmedia.es",
    "site_section": "https://www.apuntmedia.es/rss/",
    "site_categories": [
      "hobbies_and_interests",
      "radio"
    ],
    "section_title": "",
    "site_title": "À Punt - La radiotelevisió i el web públics valencians",
    "title": "Els bombers d'Alacant irrompen en el ple per les seues condicions laborals i són desallotjats",
    "title_full": "Els bombers d'Alacant irrompen en el ple per les seues condicions laborals i són desallotjats",
    "published": "2025-03-27T13:50:00.000+02:00",
    "replies_count": 0,
    "participants_count": 1,
    "site_type": "news",
    "country": "ES",
    "main_image": "https://static.apuntmedia.es/clip/72fcc1f3-55c5-44d3-8108-133c4414c63c_facebook-aspect-ratio_default_0.jpg",
    "performance_score": 0,
    "domain_rank": 96102,
    "domain_rank_updated": "2025-03-24T23:00:00.000+02:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "474486d6060d9e70d0e6a2926243994a5ad3a199",
  "url": "https://www.apuntmedia.es/noticies/societat/bombers-d-alacant-irrompen-ple-seues-condicions-laborals-son-desallotjats_1_1775725.html",
  "ord_in_thread": 0,
  "author": "À Punt NTC",
  "published": "2025-03-27T13:50:00.000+02:00",
  "title": "Els bombers d'Alacant irrompen en el ple per les seues condicions laborals i són desallotjats",
  "text": "Els bombers d'Alacant irrompen en el ple per les seues condicions laborals i són desallotjats\nL'alcalde, Luis Barcala, qualifica de \"vergonya\" l'actuació mentre l'oposició no comparteix les \"formes\", però sí les \"demandes\" i el \"fons\"\nUn grup de bombers de l'Ajuntament d'Alacant ha protestat este dijous durant el ple ordinari de març per les seues condicions laborals, amb crits dirigits a l'alcalde, Luis Barcala, com \"compleix\" o \"vine ací a parlar amb nosaltres\".\nDavant d'estos fets, que han obligat a interrompre la sessió en diversos moments, el primer edil ha desallotjat els manifestants del saló de sessions, amb presència d'agents de la Policia Local.\nLes protestes s'han produït durant el debat d'una nova modificació de crèdit de més d'1,6 milions d'euros amb la finalitat d'implantar millores en el Centre de Tractament de Residus amb nova maquinària per a la nova línia de tractament de bioresidus.\nBarcala ha lamentat que la manera de dur a terme estes reivindicacions han sigut una \"vergonya per al ple\" i fins i tot ha cridat a l'ordre per \"ovacionar les protestes\" el portaveu de Compromís, Rafa Mas, qui durant la seua intervenció ha lamentat la \"situació precària\" i \"sense recursos\" dels bombers municipals.\nPer la seua part, PSPV, Vox i EU-Podem han coincidit a no compartir les \"formes\" de les protestes dels bombers, però sí les \"demandes\" i el \"fons\".\nAixí, l'edil socialista Silvia Castell ha demanat a l'alcalde que \"els escolte\" i \"complisca promeses\", mentre el portaveu d'EU-Podem, Manolo Copé, creu que \"s'han de fer escoltar les reivindicacions\" perquè, al seu juí, el primer edil \"no està a l'altura\".",
  "highlightText": "",
  "highlightTitle": "",
  "highlightThreadTitle": "",
  "language": "catalan",
  "sentiment": "negative",
  "categories": [
    "Labor",
    "Social Issue",
    "Politics"
  ],
  "topics": [
    "Labor->employee",
    "Labor->labour relations",
    "Labor->labour dispute",
    "Social Issue->social problem",
    "Politics->civil rights",
    "Politics->government policy",
    "Politics->political dissent"
  ],
  "ai_allow": true,
  "has_canonical": false,
  "breaking": false,
  "webz_reporter": false,
  "external_links": [],
  "entities": {
    "persons": [],
    "locations": [],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": []
  },
  "rating": null,
  "crawled": "2025-03-27T14:00:10.970+02:00",
  "updated": "2025-03-27T14:00:10.970+02:00"
}