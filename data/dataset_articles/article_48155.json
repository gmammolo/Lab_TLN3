{
  "thread": {
    "uuid": "b2b10cbd9c6da83e943ca910b5fdf48c46a9f233",
    "url": "https://www.bresciaoggi.it/argomenti/economia/economia-nazionale/2.5616/i-metalmeccanici-pronti-allo-sciopero-ci-faremo-sentire-1.12630990",
    "site_full": "www.bresciaoggi.it",
    "site": "bresciaoggi.it",
    "site_section": "http://www2.bresciaoggi.it",
    "site_categories": [
      "media",
      "world_soccer",
      "sports"
    ],
    "section_title": " News e Notizie di Brescia | Bresciaoggi",
    "site_title": "News e Notizie di Brescia | Bresciaoggi",
    "title": "I metalmeccanici pronti allo sciopero: «Ci faremo sentire» | Bresciaoggi",
    "title_full": "I metalmeccanici pronti allo sciopero: «Ci faremo sentire» | Bresciaoggi",
    "published": "2025-03-27T13:19:00.000+02:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://www.bresciaoggi.it/image/contentid/policy:1.12630991:1743074566/image.jpg?f=16x9&amp;h=450&amp;w=800&amp;$p$f$h$w=7061f55",
    "performance_score": 0,
    "domain_rank": 81011,
    "domain_rank_updated": "2025-03-24T23:00:00.000+02:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "b2b10cbd9c6da83e943ca910b5fdf48c46a9f233",
  "url": "https://www.bresciaoggi.it/argomenti/economia/economia-nazionale/2.5616/i-metalmeccanici-pronti-allo-sciopero-ci-faremo-sentire-1.12630990",
  "ord_in_thread": 0,
  "author": "Società Editrice Athesis S.p.A.",
  "published": "2025-03-27T13:19:00.000+02:00",
  "title": "I metalmeccanici pronti allo sciopero: «Ci faremo sentire» | Bresciaoggi",
  "text": "Un aumento di 280 euro per tre anni, riduzione del precariato, azioni per la sicurezza sul lavoro, sperimentazione di riduzione dell’orario per raggiungere 35 ore settimanali, welfare, formazione, parità di genere e supporto alle donne vittime di violenza. Questi i principali punti di un’articolata piattaforma che i sindacati dei metalmeccanici hanno presentato a Federmeccanica per il rinnovo del contratto scaduto il 30 giugno 2024 e a Unionmeccanica delle Pmi, per il contratto scaduto a fine anno.\nLo sciopero\nPoche le differenze fra le rivendicazioni, come la richiesta della revisione dell’inquadramento professionale già prevista nel contratto dell’industria del 2021. La trattativa è interrotta e venerdì 28 marzo sarà sciopero nazionale unitario dei tre sindacati confederali: 8 ore in tutta Italia, dopo le 16 ore che già sono state effettuate fra dicembre, gennaio e febbraio e dopo il blocco degli straordinari e delle feste. Manifestazioni si terranno in molte province comprese tutte le lombarde. A Brescia il raggruppamento è fissato alle 9,30 in piazza Repubblica: il corteo poi si snoderà lungo via Corsica per deviare in via Cefalonia e raggiungere la sede di Confindustria a Brescia Due.\nLì interverranno, nella città seconda solo a Torino per numero di metalmeccanici, tre rsu e tre rappresentanti delle segreterie nazionali: Samuele Lodi della Fiom, Guglielmo Gambardella della Uilm siderurgia, Valerio D’Alò della Fim siderurgia. «Vogliamo farci sentire, slogan, fischietti, musica. Ci spiace per il disagio degli altri lavoratori ma dobbiamo far sapere che c’è chiusura dalla controparte e che vogliamo la ripresa del tavolo», ha sostenuto Antonio Ghirardi, segretario generale della Fiom Brescia che ieri ha incontrato la stampa con Nico Gozzi della Fiom camuna e con gli altri segretari generali, Stefano Olivari di Fim, Ettore Burlini della Uilm. Loro hanno spiegato come la somma di 173 euro in quattro anni proposta dai datori sia inaccettabile. «Innanzitutto è ballerina perché legata solo a un’ipotesi di inflazione e secondariamente perché non fornisce nessun recupero del potere d’acquisto eroso dall’aumento dei prezzi», ha sottolineato Olivari. «In realtà non c’è mai nemmeno stato un confronto; subito disaccordo economico e la trattativa non è mai cominciata», ha lamentato Burlini. Anche le Pmi hanno rotto dopo l’ultimo incontro del 17 marzo.\nCosì a essere interessati in Italia sono 1,7 milioni di metalmeccanici coinvolti con Federmeccanica più 400 per Confapi. A Brescia sono in totale 85mila, di cui uno su quattro con Confapi. Non solo soldi, molti altri sono i capitoli. Al primo posto il precariato da normare, molto presente negli appalti, ambito cui porre attenzione anche per la sicurezza. «Un conto è la flessibilità, un conto l’instabilità a vita, senza diritti», ha aggiunto Gozzi che ha ricordato come, secondo studi della Cgil, fra il 2019 e il 2023 le aziende abbiano assommato un + 76% di ricavi, mentre la quota destinata ai dipendenti è calata del 9%. «Dov’è finita la redistribuzione? I margini sono schizzati, i salari no, e sono i peggiori d’Europa», era la domanda ieri in via Altipiano d’Asiago, sede della Cisl dove era stato fissato l’appuntamento corale.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "negative",
  "categories": [
    "Labor",
    "Social Issue"
  ],
  "topics": [
    "Labor->workplace health and safety",
    "Labor->labour dispute",
    "Labor->wages and benefits",
    "Social Issue->social condition",
    "Social Issue->communities",
    "Social Issue->social problem"
  ],
  "ai_allow": true,
  "has_canonical": false,
  "breaking": false,
  "webz_reporter": false,
  "external_links": [],
  "entities": {
    "persons": [],
    "locations": [],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": []
  },
  "rating": null,
  "crawled": "2025-03-27T14:27:50.998+02:00",
  "updated": "2025-03-27T14:27:50.998+02:00"
}