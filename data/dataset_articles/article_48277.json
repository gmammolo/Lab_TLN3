{
  "thread": {
    "uuid": "13f09f8b17e27d76d7ff992439e8c825b97432d1",
    "url": "https://www.perugiatoday.it/economia/metalmeccanici-e-sciopero-generale-e-importante-rinnovare-il-contratto-in-tempi-rapidi.html",
    "site_full": "www.perugiatoday.it",
    "site": "perugiatoday.it",
    "site_section": "https://www.perugiatoday.it/rss",
    "site_categories": [
      "media"
    ],
    "section_title": "PerugiaToday",
    "site_title": "PerugiaToday - cronaca e notizie da Perugia",
    "title": "Metalmeccanici, è sciopero generale: \"È importante rinnovare il contratto in tempi rapidi\"",
    "title_full": "Metalmeccanici, è sciopero generale: \"È importante rinnovare il contratto in tempi rapidi\"",
    "published": "2025-03-27T16:20:00.000+02:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://www.perugiatoday.it/~media/horizontal-hi/18471944294116/metalmeccanici-2.jpg",
    "performance_score": 0,
    "domain_rank": 181886,
    "domain_rank_updated": "2025-03-24T23:00:00.000+02:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "13f09f8b17e27d76d7ff992439e8c825b97432d1",
  "url": "https://www.perugiatoday.it/economia/metalmeccanici-e-sciopero-generale-e-importante-rinnovare-il-contratto-in-tempi-rapidi.html",
  "ord_in_thread": 0,
  "author": "Redazione",
  "published": "2025-03-27T16:20:00.000+02:00",
  "title": "Metalmeccanici, è sciopero generale: \"È importante rinnovare il contratto in tempi rapidi\"",
  "text": "Economia\nMetalmeccanici, è sciopero generale: \"È importante rinnovare il contratto in tempi rapidi\"\nLa protesta di Fim, Fiom e Uilm: \"Difendersi dalla concorrenza sleale del dumping contrattuale che penalizza salari e riduce diritti e tutele\"\nVenerdì 28 marzo scatta lo sciopero generale di 8 ore per i lavoratori metalmeccanici \"contro il mancato rinnovo del Ccnl\".\nLa richiesta di Fim, Fiom e Uilm è quella di riaprire il tavolo della trattativa, sulla base della piattaforma unitaria. “Federmeccanica e Assistal stanno impedendo la ripresa della trattativa, negando il diritto fondamentale delle lavoratrici e dei lavoratori al rinnovo del Ccnl che, mai come in questa fase, è necessario per aumentare il salario e migliorare le condizioni di vita e di lavoro - dicono le organizzazioni sindacali che aggiungono - Con gli scioperi, la lotta, la mobilitazione e il blocco dello straordinario e delle flessibilità, siamo determinati a superare l'intransigenza di Federmeccanica e di Assistal per: definire aumenti certi ed esigibili sui minimi contrattuali, oltre l'inflazione, a tutela del potere d'acquisto dei salari; estendere i diritti, contrastare la precarietà, ridurre l'orario di lavoro; aumentare la tutela in materia di salute e sicurezza nei luoghi di lavoro e negli appalti. È importante rinnovare il Ccnl in tempi rapidi per dare certezze alle lavoratrici, ai lavoratori e a tutte quelle imprese che scelgono regole certe per difendersi dalla concorrenza sleale del dumping contrattuale che penalizza salari e riduce diritti e tutele”.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "negative",
  "categories": [
    "Labor"
  ],
  "topics": [
    "Labor->labour dispute",
    "Labor->collective agreements",
    "Labor->labour relations"
  ],
  "ai_allow": true,
  "has_canonical": false,
  "breaking": false,
  "webz_reporter": false,
  "external_links": [],
  "entities": {
    "persons": [],
    "locations": [],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": []
  },
  "rating": null,
  "crawled": "2025-03-27T16:51:57.700+02:00",
  "updated": "2025-03-27T16:51:57.700+02:00"
}