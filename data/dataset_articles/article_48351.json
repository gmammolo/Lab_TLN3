{
  "thread": {
    "uuid": "e07fbee7276f84676a5bc8a5dbfe7862c0deedfe",
    "url": "https://www.editorialedomani.it/economia/sciopero-metalmeccanici-sindacati-federmeccanica-perche-cosa-chiedono-crisi-industria-d48v93vk",
    "site_full": "www.editorialedomani.it",
    "site": "editorialedomani.it",
    "site_section": "https://giornali.it",
    "site_categories": [
      "tech"
    ],
    "section_title": "Giornali.it - Notizie di cronaca, quotidiani e news dell'ultima ora",
    "site_title": "Ultime notizie in tempo reale - Domani",
    "title": "I metalmeccanici scioperano per chiedere salari più alti, ma Federmeccanica subisce la crisi",
    "title_full": "I metalmeccanici scioperano per chiedere salari più alti, ma Federmeccanica subisce la crisi",
    "published": "2025-03-27T18:17:00.000+02:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://immagini.editorialedomani.it/version/c:NGFhYWM0N2UtNjBkNi00:ODIwODgzNDgtODQ1YS00/contratto-metalmeccanici-lavoratori-in-corteo-a-genova.webp?f=16:9",
    "performance_score": 0,
    "domain_rank": 57415,
    "domain_rank_updated": "2025-03-24T23:00:00.000+02:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "e07fbee7276f84676a5bc8a5dbfe7862c0deedfe",
  "url": "https://www.editorialedomani.it/economia/sciopero-metalmeccanici-sindacati-federmeccanica-perche-cosa-chiedono-crisi-industria-d48v93vk",
  "ord_in_thread": 0,
  "author": "Davide Depascale",
  "published": "2025-03-27T18:17:00.000+02:00",
  "title": "I metalmeccanici scioperano per chiedere salari più alti, ma Federmeccanica subisce la crisi",
  "text": "L’adeguamento delle retribuzioni all'inflazione è un nodo centrale della vertenza: in gioco non c’è solo la competitività del settore, ma la dignità e la sostenibilità economica del lavoro industriale. Però il 62 per cento delle imprese metalmeccaniche prevede un ulteriore calo del fatturato nel 2025 e un 18 per cento ha già annunciato piani di riduzione del personale, stando ai dati diffusi da Unioncamere\nI metalmeccanici italiani si preparano a una nuova mobilitazione di portata nazionale. Venerdì 18 in tutte le regioni e province del Paese si terranno scioperi e manifestazioni, promossi unitariamente da Fiom-Cgil, Fim-Cisl e Uilm. Alla base della protesta lo stallo della trattativa per il rinnovo del Ccnl, arenata dopo mesi di confronto con le controparti datoriali, Federmeccanica e Assistal. I sindacati chiedono aumenti salariali, una riduzione dell’orario di lavoro, la stabilizzazione dei rapporti precari e un rafforzamento delle tutele in materia di salute e sicurezza, tutte richieste finora non accolte.\nProduzione industriale a picco e salari al palo\nIl contesto in cui matura questa mobilitazione è fortemente segnato da una crisi profonda e prolungata. La produzione industriale italiana è in calo da 24 mesi consecutivi, secondo i dati Istat, che segnalano un calo medio del 2,8 per cento nel 2024 rispetto all'anno precedente. Il settore manifatturiero è tra i più colpiti, con comparti strategici come la meccanica e l'automotive che hanno perso fino al 5 per cento della produzione annua.\nSecondo il Centro Studi di Confindustria, l’indice della produzione industriale è oggi inferiore del 10 per cento rispetto ai livelli pre-pandemia, un dato allarmante che fotografa un sistema produttivo in affanno, con conseguenze dirette sull’occupazione. Le imprese, in molti casi, hanno risposto alla contrazione del mercato con la riduzione dei turni, l'attivazione di ammortizzatori sociali come la cassa integrazione e, nei casi più gravi, con tagli strutturali al personale.\nLa Cgil, in un report pubblicato a febbraio 2025, stima che nell'ultimo biennio si siano persi oltre 60mila posti di lavoro diretti nell’industria, con un impatto ancora maggiore nell'indotto. Le previsioni per il 2025 non sono incoraggianti. Il 62 per cento delle imprese metalmeccaniche prevede un ulteriore calo del fatturato e un 18 per cento ha già annunciato piani di riduzione del personale, stando ai dati diffusi da Unioncamere.\nA tutto questo si unisce la stagnazione salariale che interessa da anni il settore metalmeccanico e, più in generale, l’intero mercato del lavoro italiano. Secondo i dati diffusi dall’Ilo, l'Italia è l’unico Paese del G7 in cui i salari reali oggi sono più bassi rispetto al 1990: tra il 2010 e il 2023, i salari reali sono diminuiti del 2,9 per cento, mentre in Germania sono cresciuti del 7,5 e in Francia del 5,3. Il potere d’acquisto dei lavoratori italiani è stato eroso progressivamente, anche a causa di un’inflazione tornata a livelli record tra il 2022 e il 2023. L’adeguamento delle retribuzioni all'inflazione è dunque un nodo centrale della vertenza: in gioco non c’è solo la competitività del settore, ma la dignità e la sostenibilità economica del lavoro industriale.\nCrisi industriali irrisolte: un’emorragia di posti e prospettive\nA rendere ancora più grave la situazione è il perdurare di numerose crisi industriali, emblematiche delle difficoltà del settore. Su tutte la vertenza riguardante l’ex Ilva, il cui passaggio agli azeri di Baku Steel pare imminente, è il simbolo della mancanza di una strategia industriale di lungo periodo: un passaggio di consegne privo di un piano credibile, con più di 10 mila lavoratori (che salgono a 20 mila calcolando l’indotto) e interi territori in uno stato di profonda incertezza. A Campi Bisenzio, gli oltre 400 lavoratori della ex Gkn si apprestano a lasciare il presidio, con i licenziamenti collettivi che scattano dal prossimo 1 aprile, mettendo fine nel peggiore dei modi a una vertenza che va avanti dall’estate del 2021.\nUna lotta diventata simbolo nazionale di resistenza operaia, ma anche della difficoltà di avviare processi efficaci di reindustrializzazione. Non meno preoccupante è la situazione legata alla vertenza Beko, che coinvolge gli ex stabilimenti Whirlpool di Siena, Cassinetta (Varese) e Comunanza (Ascoli). La prospettiva di chiusura degli impianti e il mancato rilancio industriale mettono a rischio centinaia di posti di lavoro e impoveriscono ulteriormente il tessuto produttivo nazionale. Il settore dell’automotive è anch’esso nel pieno di una crisi strutturale. Stellantis, nonostante le rassicurazioni formali, ha progressivamente ridotto la produzione negli stabilimenti italiani: nel 2024 la produzione di veicoli in Italia è scesa del 15 per cento rispetto all’anno precedente, segnando il peggior dato dal 1956.\nL’appello dei sindacati\nIn questo scenario, la mobilitazione dei metalmeccanici non rappresenta soltanto una battaglia contrattuale, ma si configura come una richiesta più ampia di rimettere al centro il lavoro nell’agenda politica ed economica del Paese. I sindacati chiedono un tavolo negoziale che affronti con serietà le problematiche strutturali del settore e che metta in campo misure concrete per invertire la rotta.\n«Venerdì 28 marzo si svolgeranno gli scioperi con manifestazioni regionali e provinciali in tutta Italia per riaprire la trattativa con Federmeccanica e Assistal per il rinnovo del contratto collettivo nazionale di lavoro. A sostegno della vertenza dei metalmeccanici e degli scioperi restano confermati il blocco degli straordinari e delle flessibilità in tutti i luoghi di lavoro», si legge nella nota congiunta diffusa da Fim, Fiom e Uilm. Tre saranno i luoghi simbolo della giornata di sciopero: a Torino interverrà Ferdinando Uliano, segretario generale della Fim-Cisl, mentre a Reggio Emilia sarà Michele De Palma della Fiom-Cgil a concludere la manifestazione e a Napoli prenderà la parola Rocco Palombella, segretario generale della Uil Metalmeccanici. Tre piazze unite da un messaggio comune: senza un deciso rilancio della contrattazione, della politica industriale e dell’occupazione, l'industria italiana rischia il collasso, con ripercussioni gravi non solo per il settore, ma per l’intero sistema Paese.\n© Riproduzione riservata",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "negative",
  "categories": [
    "Labor"
  ],
  "topics": [
    "Labor->labour dispute",
    "Labor->employer",
    "Labor->wages and benefits"
  ],
  "ai_allow": true,
  "has_canonical": false,
  "breaking": false,
  "webz_reporter": false,
  "external_links": [],
  "entities": {
    "persons": [
      {
        "name": "Gkn si",
        "sentiment": "positive"
      },
      {
        "name": "licenziamenti collettivi che scattano dal prossimo 1 aprile",
        "sentiment": "positive"
      },
      {
        "name": "ma la dignità e la sostenibilità",
        "sentiment": "negative"
      },
      {
        "name": "Venerdì",
        "sentiment": "negative"
      },
      {
        "name": "del Paese",
        "sentiment": "negative"
      },
      {
        "name": "promossi unitariamente da Fiom-Cgil",
        "sentiment": "negative"
      },
      {
        "name": "della protesta lo",
        "sentiment": "negative"
      },
      {
        "name": "della trattativa",
        "sentiment": "negative"
      },
      {
        "name": "materia di salute e sicurezza",
        "sentiment": "negative"
      },
      {
        "name": "al palo\nIl",
        "sentiment": "negative"
      },
      {
        "name": "fortemente segnato da una crisi profonda e prolungata",
        "sentiment": "negative"
      },
      {
        "name": "calo da",
        "sentiment": "negative"
      },
      {
        "name": "calo medio",
        "sentiment": "negative"
      },
      {
        "name": "Il settore",
        "sentiment": "negative"
      },
      {
        "name": "la meccanica",
        "sentiment": "negative"
      },
      {
        "name": "livelli",
        "sentiment": "negative"
      },
      {
        "name": "molti casi",
        "sentiment": "negative"
      },
      {
        "name": "alla contrazione del mercato con la riduzione dei",
        "sentiment": "negative"
      },
      {
        "name": "tagli strutturali al personale",
        "sentiment": "negative"
      },
      {
        "name": "La Cgil",
        "sentiment": "negative"
      },
      {
        "name": "stima che nell'ultimo",
        "sentiment": "negative"
      },
      {
        "name": "biennio si siano persi oltre",
        "sentiment": "negative"
      },
      {
        "name": "unisce la",
        "sentiment": "negative"
      },
      {
        "name": "reali oggi sono più",
        "sentiment": "negative"
      },
      {
        "name": "bassi rispetto al 1990:",
        "sentiment": "negative"
      },
      {
        "name": "reali sono diminuiti del 2,9",
        "sentiment": "negative"
      },
      {
        "name": "di numerose crisi industriali",
        "sentiment": "negative"
      },
      {
        "name": "Su tutte la vertenza riguardante l’ex",
        "sentiment": "negative"
      },
      {
        "name": "Ilva",
        "sentiment": "negative"
      },
      {
        "name": "il cui passaggio agli",
        "sentiment": "negative"
      },
      {
        "name": "mila",
        "sentiment": "negative"
      },
      {
        "name": "interi",
        "sentiment": "negative"
      },
      {
        "name": "Non meno preoccupante è la situazione",
        "sentiment": "negative"
      },
      {
        "name": "Whirlpool di Siena",
        "sentiment": "negative"
      },
      {
        "name": "Comunanza",
        "sentiment": "negative"
      },
      {
        "name": "La prospettiva di chiusura",
        "sentiment": "negative"
      },
      {
        "name": "impianti e il mancato rilancio industriale",
        "sentiment": "negative"
      },
      {
        "name": "italiani",
        "sentiment": "negative"
      },
      {
        "name": "battaglia contrattuale",
        "sentiment": "negative"
      },
      {
        "name": "ma si configura come una richiesta più",
        "sentiment": "negative"
      },
      {
        "name": "marzo si svolgeranno gli",
        "sentiment": "negative"
      },
      {
        "name": "straordinari e delle flessibilità",
        "sentiment": "negative"
      },
      {
        "name": "legge nella",
        "sentiment": "negative"
      },
      {
        "name": "luoghi simbolo della giornata di sciopero",
        "sentiment": "negative"
      },
      {
        "name": "Ferdinando Uliano",
        "sentiment": "negative"
      },
      {
        "name": "Michele De Palma",
        "sentiment": "negative"
      },
      {
        "name": "Rocco Palombella",
        "sentiment": "negative"
      },
      {
        "name": "rilancio della contrattazione",
        "sentiment": "negative"
      },
      {
        "name": "ma",
        "sentiment": "negative"
      }
    ],
    "locations": [
      {
        "name": "del personale",
        "sentiment": "negative"
      },
      {
        "name": "tutte le regioni e province",
        "sentiment": "negative"
      },
      {
        "name": "di lavoro",
        "sentiment": "negative"
      },
      {
        "name": "l'attivazione di ammortizzatori sociali come la cassa integrazione e",
        "sentiment": "negative"
      },
      {
        "name": "l'Italia",
        "sentiment": "negative"
      },
      {
        "name": "mentre",
        "sentiment": "negative"
      },
      {
        "name": "Germania",
        "sentiment": "negative"
      },
      {
        "name": "Francia",
        "sentiment": "negative"
      },
      {
        "name": "Varese",
        "sentiment": "negative"
      },
      {
        "name": "politica",
        "sentiment": "negative"
      },
      {
        "name": "tutti",
        "sentiment": "negative"
      },
      {
        "name": "Torino",
        "sentiment": "negative"
      },
      {
        "name": "Napoli",
        "sentiment": "negative"
      },
      {
        "name": "l’intero",
        "sentiment": "negative"
      },
      {
        "name": "del settore e che metta",
        "sentiment": "neutral"
      }
    ],
    "organizations": [
      {
        "name": "il presidio",
        "sentiment": "positive",
        "tickers": []
      },
      {
        "name": "mettendo fine nel peggiore dei modi a una vertenza che va avanti dall’estate",
        "sentiment": "positive",
        "tickers": []
      },
      {
        "name": "L’adeguamento delle retribuzioni all'inflazione è un nodo centrale della vertenza",
        "sentiment": "negative",
        "tickers": []
      },
      {
        "name": "gioco non c’è solo la",
        "sentiment": "negative",
        "tickers": []
      },
      {
        "name": "del lavoro industriale",
        "sentiment": "negative",
        "tickers": []
      },
      {
        "name": "Però il 62",
        "sentiment": "negative",
        "tickers": []
      },
      {
        "name": "cento delle imprese metalmeccaniche prevede un",
        "sentiment": "negative",
        "tickers": []
      },
      {
        "name": "ai dati diffusi da Unioncamere",
        "sentiment": "negative",
        "tickers": []
      },
      {
        "name": "una nuova",
        "sentiment": "negative",
        "tickers": []
      },
      {
        "name": "di portata nazionale",
        "sentiment": "negative",
        "tickers": []
      },
      {
        "name": "Fim-Cisl e Uilm",
        "sentiment": "negative",
        "tickers": []
      },
      {
        "name": "chiedono aumenti salariali",
        "sentiment": "negative",
        "tickers": []
      },
      {
        "name": "dei rapporti precari",
        "sentiment": "negative",
        "tickers": []
      },
      {
        "name": "e un rafforzamento delle",
        "sentiment": "negative",
        "tickers": []
      },
      {
        "name": "tutte richieste finora non accolte",
        "sentiment": "negative",
        "tickers": []
      },
      {
        "name": "La produzione industriale italiana è",
        "sentiment": "negative",
        "tickers": []
      },
      {
        "name": "secondo i dati Istat",
        "sentiment": "negative",
        "tickers": []
      },
      {
        "name": "che segnalano",
        "sentiment": "negative",
        "tickers": []
      },
      {
        "name": "cento della produzione",
        "sentiment": "negative",
        "tickers": []
      },
      {
        "name": "Secondo il Centro Studi di Confindustria",
        "sentiment": "negative",
        "tickers": []
      },
      {
        "name": "l’indice della produzione industriale è oggi inferiore del 10",
        "sentiment": "negative",
        "tickers": []
      },
      {
        "name": "un dato allarmante che fotografa",
        "sentiment": "negative",
        "tickers": []
      },
      {
        "name": "un sistema produttivo",
        "sentiment": "negative",
        "tickers": []
      },
      {
        "name": "hanno risposto",
        "sentiment": "negative",
        "tickers": []
      },
      {
        "name": "un",
        "sentiment": "negative",
        "tickers": []
      },
      {
        "name": "pubblicato",
        "sentiment": "negative",
        "tickers": []
      },
      {
        "name": "posti di lavoro diretti nell’industria",
        "sentiment": "negative",
        "tickers": []
      },
      {
        "name": "con un impatto ancora maggiore",
        "sentiment": "negative",
        "tickers": []
      },
      {
        "name": "l’intero mercato del lavoro italiano",
        "sentiment": "negative",
        "tickers": []
      },
      {
        "name": "Paese del G7",
        "sentiment": "negative",
        "tickers": []
      },
      {
        "name": "tra il 2010 e il 2023",
        "sentiment": "negative",
        "tickers": []
      },
      {
        "name": "stato eroso progressivamente",
        "sentiment": "negative",
        "tickers": []
      },
      {
        "name": "è dunque un",
        "sentiment": "negative",
        "tickers": []
      },
      {
        "name": "di Baku Steel pare imminente",
        "sentiment": "negative",
        "tickers": []
      },
      {
        "name": "è il simbolo della mancanza di una strategia industriale di lungo periodo",
        "sentiment": "negative",
        "tickers": []
      },
      {
        "name": "privo di un piano credibile",
        "sentiment": "negative",
        "tickers": []
      },
      {
        "name": "diventata simbolo nazionale di resistenza",
        "sentiment": "negative",
        "tickers": []
      },
      {
        "name": "ma anche della difficoltà di avviare processi efficaci di reindustrializzazione",
        "sentiment": "negative",
        "tickers": []
      },
      {
        "name": "legata alla vertenza",
        "sentiment": "negative",
        "tickers": []
      },
      {
        "name": "Cassinetta",
        "sentiment": "negative",
        "tickers": []
      },
      {
        "name": "il tessuto produttivo nazionale",
        "sentiment": "negative",
        "tickers": []
      },
      {
        "name": "Stellantis",
        "sentiment": "negative",
        "tickers": []
      },
      {
        "name": "nonostante le",
        "sentiment": "negative",
        "tickers": []
      },
      {
        "name": "progressivamente ridotto la produzione negli",
        "sentiment": "negative",
        "tickers": []
      },
      {
        "name": "il peggior dato dal 1956",
        "sentiment": "negative",
        "tickers": []
      },
      {
        "name": "dei metalmeccanici non rappresenta soltanto una",
        "sentiment": "negative",
        "tickers": []
      },
      {
        "name": "al centro il lavoro nell’agenda",
        "sentiment": "negative",
        "tickers": []
      },
      {
        "name": "manifestazioni regionali e provinciali",
        "sentiment": "negative",
        "tickers": []
      },
      {
        "name": "tutta Italia",
        "sentiment": "negative",
        "tickers": []
      },
      {
        "name": "sostegno della vertenza dei metalmeccanici e degli",
        "sentiment": "negative",
        "tickers": []
      },
      {
        "name": "scioperi restano confermati il blocco degli",
        "sentiment": "negative",
        "tickers": []
      },
      {
        "name": "generale della Fim-Cisl",
        "sentiment": "negative",
        "tickers": []
      },
      {
        "name": "la manifestazione",
        "sentiment": "negative",
        "tickers": []
      },
      {
        "name": "generale della Uil Metalmeccanici",
        "sentiment": "negative",
        "tickers": []
      },
      {
        "name": "da un messaggio comune: senza un deciso",
        "sentiment": "negative",
        "tickers": []
      },
      {
        "name": "della politica industriale e dell’occupazione",
        "sentiment": "negative",
        "tickers": []
      },
      {
        "name": "l'industria italiana rischia il",
        "sentiment": "negative",
        "tickers": []
      },
      {
        "name": "Riproduzione",
        "sentiment": "negative",
        "tickers": []
      },
      {
        "name": "sindacati chiedono",
        "sentiment": "neutral",
        "tickers": []
      },
      {
        "name": "un tavolo negoziale che",
        "sentiment": "neutral",
        "tickers": []
      },
      {
        "name": "con serietà le problematiche",
        "sentiment": "neutral",
        "tickers": []
      },
      {
        "name": "campo",
        "sentiment": "neutral",
        "tickers": []
      }
    ]
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": []
  },
  "rating": null,
  "crawled": "2025-03-27T18:41:53.419+02:00",
  "updated": "2025-03-27T18:41:53.419+02:00"
}