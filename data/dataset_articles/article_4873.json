{
  "thread": {
    "uuid": "624366062ee54665dd63934d0c27539f59a70cab",
    "url": "https://www.ilrestodelcarlino.it/ravenna/cronaca/medico-morto-figlio-assolto-jv4gcfe8",
    "site_full": "www.ilrestodelcarlino.it",
    "site": "ilrestodelcarlino.it",
    "site_section": "https://www.ilrestodelcarlino.it:443/rss",
    "site_categories": [
      "media",
      "top_news_it",
      "top_news",
      "arts, culture and entertainment",
      "economy, business and finance",
      "lifestyle and leisure",
      "crime, law and justice",
      "politics",
      "sport"
    ],
    "section_title": "Tutte le notizie di  oggi - Carlino",
    "site_title": "Tutte le ultime notizie in tempo reale dall&#x27;Emilia Romagna e dalle Marche",
    "title": "Il giallo del medico morto, il figlio assolto anche in appello: \"Sono soddisfatto, spero sia finita\"",
    "title_full": "Il giallo del medico morto, il figlio assolto anche in appello: \"Sono soddisfatto, spero sia finita\"",
    "published": "2026-01-22T21:03:00.000+02:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://www.ilrestodelcarlino.it/image-service/view/acePublic/alias/contentid/OGQ2MGQ4OGMtNTdjNC00/0/stefano-molducci-e-il-suo-avvocato-claudia-battaglia-dopo-la-prima-assoluzione-a-destra-danilo-molducci-aveva-67-anni.jpg?f=16:9&amp;w=1200&amp;h=675",
    "performance_score": 0,
    "domain_rank": 8950,
    "domain_rank_updated": "2026-01-18T23:00:00.000+02:00",
    "licensing_agency": [],
    "social": {
      "facebook": {
        "likes": 1,
        "comments": 0,
        "shares": 1
      },
      "vk": {
        "shares": 0
      }
    }
  },
  "uuid": "624366062ee54665dd63934d0c27539f59a70cab",
  "url": "https://www.ilrestodelcarlino.it/ravenna/cronaca/medico-morto-figlio-assolto-jv4gcfe8",
  "ord_in_thread": 0,
  "author": "ANDREA COLOMBARI",
  "published": "2026-01-22T21:03:00.000+02:00",
  "title": "Il giallo del medico morto, il figlio assolto anche in appello: \"Sono soddisfatto, spero sia finita\"",
  "text": "Stefano Molducci e il suo avvocato, Claudia Battaglia, dopo la prima assoluzione; a destra, Danilo Molducci, aveva 67 anni\nRavenna, 22 gennaio 2026 – La procura generale aveva chiesto la riapertura del dibattimento con una nuova perizia tossicologica e con ulteriori testimonianze. La difesa aveva invece chiesto che venisse confermata la sentenza di assoluzione piena di primo grado. Dopo poco più di un’ora di camera di consiglio, nella tarda mattinata di oggi la corte d’assise d’appello di Bologna è andata in quest’ultima direzione confermando appunto la sentenza con la quale il 3 giugno del 2024 la corte d’assise di Ravenna aveva assolto entrambi gli imputati, “perché il fatto non sussiste”, per la morte del 67enne Danilo Molducci, storico medico di Campiano deceduto nella sua camera da letto il 28 maggio 2021.\nAlla sbarra c’era rimasto solo il figlio, il 43enne Stefano Molducci di Terra del Sole difeso dall’avvocato Claudia Battaglia . Mentre per la co-imputata, la badante 55enne romena Elena Vasi Susma fino all’ultimo istante factotum del defunto (avvocato Antonio Giacomini ), l’assoluzione era divenuta definitiva dato che per lei a chiederla era stata la stessa procura al termine del processo di primo grado. L’imputato , presente in aula, al termine della lettura del dispositivo si è detto “molto soddisfatto per l’esito del processo: ci contavo”. Soddisfazione analoga è stata espressa dal suo legale. L’auspicio dei due è che non ci siano ulteriori ricorsi in Cassazione quando, entro 90 giorni, verranno depositate le motivazioni; medesimo auspicio era stato espresso anche dopo la sentenza di primo grado.\nSecondo le indagini della polizia coordinate dal pm Angela Scorza, il 43enne aveva pianificato il delitto con quegli stessi farmaci che il padre, allettato e segnato da varie patologie, già assumeva. Movente: la paura di essere estromesso dalla gestione dei conti. Il ruolo della bandente era invece improvvisamente mutato di campo durante la requisitoria passando da quello di esecutrice materiale del piano a quello di vittima delle pianificazioni del 43enne per il quale, secondo il pm, erano emerse “prove univoche e solide”. Aveva cioè “pensato, programmato ed eseguito l’omicidio del padre avvalendosi di plurimi depistaggi” e “ampiamente sfruttando la badante sulle ricette”.\nUna “vicenda complessa: non è il classico omicidio di sangue”, aveva a suo tempo rimarcato il pm prima di citare un’intercettazione, che aveva riproposto in chiusura di requisitoria. Nel messaggio il 43enne, pur non riferendosi al caso del padre ma ad altra vicenda, aveva in un qualche modo tirato in ballo il possibile rapporto con gli inquirenti: “Io amo caos e situazioni paradossali. Mi ecciterebbe un sacco cercare di giustificarmi e prenderli per il culo per ore durante gli interrogatori”. Inoltre il 43enne “aveva precise conoscenze mediche, era iscritto a Medicina, gli mancavano 5 esami per laurearsi”. Da ultimo, la circostanza dell’incarico affidato dal 67enne a un investigatore privato per fare luce su un drenaggio milionario dal conto: “20 maggio, il 28 muore”.\nIl 43enne nel suo esame in aula aveva invece spiegato meticolosamente tutte le sue manovre di trading on line.\nMolducci padre era uno che “era contento quando gli investimenti fruttavano, si arrabbiava quando c’erano perdite”, aveva rimarcato la difesa sul punto. Per il resto, nessuna prova: “Questo caso non sarebbe mai dovuto arrivare” a processo. Tanto che dal pm già in primo grado le difese si aspettavano una doppia “richiesta di assoluzione”.\n© Riproduzione riservata\nTag dell'articolo",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Crime, Law and Justice"
  ],
  "topics": [
    "Crime, Law and Justice->court",
    "Crime, Law and Justice->judiciary"
  ],
  "ai_allow": true,
  "has_canonical": false,
  "breaking": true,
  "webz_reporter": false,
  "external_links": [
    "https://www.facebook.com/sharer/sharer.php?u=https%3A%2F%2Fwww.ilrestodelcarlino.it%2Fravenna%2Fcronaca%2Fmedico-morto-figlio-assolto-jv4gcfe8&t=Il%20giallo%20del%20medico%20morto%2C%20il%20figlio%20assolto%20anche%20in%20appello%3A%20%E2%80%9CSono%20soddisfatto%2C%20spero%20sia%20finita%E2%80%9D",
    "https://x.com/share?url=https%3A%2F%2Fwww.ilrestodelcarlino.it%2Fravenna%2Fcronaca%2Fmedico-morto-figlio-assolto-jv4gcfe8&text=Il%20giallo%20del%20medico%20morto%2C%20il%20figlio%20assolto%20anche%20in%20appello%3A%20%E2%80%9CSono%20soddisfatto%2C%20spero%20sia%20finita%E2%80%9D",
    "https://web.whatsapp.com/send?text=Il%20giallo%20del%20medico%20morto%2C%20il%20figlio%20assolto%20anche%20in%20appello%3A%20%E2%80%9CSono%20soddisfatto%2C%20spero%20sia%20finita%E2%80%9D%20https%3A%2F%2Fwww.ilrestodelcarlino.it%2Fravenna%2Fcronaca%2Fmedico-morto-figlio-assolto-jv4gcfe8",
    "https://x.com/share",
    "https://www.x.com/share?url=https%3A%2F%2Fwww.ilrestodelcarlino.it%2Fravenna%2Fcronaca%2Fmedico-morto-figlio-assolto-jv4gcfe8&text=Il%20giallo%20del%20medico%20morto%2C%20il%20figlio%20assolto%20anche%20in%20appello%3A%20%E2%80%9CSono%20soddisfatto%2C%20spero%20sia%20finita%E2%80%9D",
    "https://www.web.whatsapp.com/send?text=Il%20giallo%20del%20medico%20morto%2C%20il%20figlio%20assolto%20anche%20in%20appello%3A%20%E2%80%9CSono%20soddisfatto%2C%20spero%20sia%20finita%E2%80%9D%20https%3A%2F%2Fwww.ilrestodelcarlino.it%2Fravenna%2Fcronaca%2Fmedico-morto-figlio-assolto-jv4gcfe8",
    "https://web.whatsapp.com/send",
    "https://www.facebook.com/sharer/sharer.php",
    "https://facebook.com/sharer/sharer.php?u=https%3A%2F%2Fwww.ilrestodelcarlino.it%2Fravenna%2Fcronaca%2Fmedico-morto-figlio-assolto-jv4gcfe8&t=Il%20giallo%20del%20medico%20morto%2C%20il%20figlio%20assolto%20anche%20in%20appello%3A%20%E2%80%9CSono%20soddisfatto%2C%20spero%20sia%20finita%E2%80%9D"
  ],
  "external_images": [],
  "internal_images": [],
  "entities": {
    "persons": [],
    "locations": [],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [
      "top_news_it",
      "top_news"
    ],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2026-01-22T21:11:37.113+02:00",
  "updated": "2026-01-23T22:10:39.000+02:00"
}