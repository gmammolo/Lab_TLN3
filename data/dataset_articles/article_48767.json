{
  "thread": {
    "uuid": "0830cf54ac517664ada4f7ab5750d2001954dc20",
    "url": "https://www.ivg.it/2025/03/lavoro-cgil-per-il-secondo-anno-consecutivo-calano-le-assunzioni-in-liguria",
    "site_full": "www.ivg.it",
    "site": "ivg.it",
    "site_section": "https://www.liguria24.it",
    "site_categories": [
      "media"
    ],
    "section_title": "Liguria24.it - Liguria Notizie in tempo reale, news in Liguria: cronaca, politica, economia, sport, cultura, spettacolo, eventi ...",
    "site_title": "IVG.it -  Notizie in tempo reale, news a Savona, IVG: cronaca, politica, economia, sport, cultura, spettacolo, eventi ...",
    "title": "Lavoro, Cgil: \"Per il secondo anno consecutivo calano le assunzioni in Liguria\" - IVG.it",
    "title_full": "Lavoro, Cgil: \"Per il secondo anno consecutivo calano le assunzioni in Liguria\" - IVG.it",
    "published": "2025-03-28T11:44:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://www.ivg.it/photogallery_new/images/2020/04/cgil-623831.jpg",
    "performance_score": 0,
    "domain_rank": 130245,
    "domain_rank_updated": "2025-03-24T23:00:00.000+02:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "0830cf54ac517664ada4f7ab5750d2001954dc20",
  "url": "https://www.ivg.it/2025/03/lavoro-cgil-per-il-secondo-anno-consecutivo-calano-le-assunzioni-in-liguria",
  "ord_in_thread": 0,
  "author": "Nicola Seppone",
  "published": "2025-03-28T11:44:00.000+03:00",
  "title": "Lavoro, Cgil: \"Per il secondo anno consecutivo calano le assunzioni in Liguria\" - IVG.it",
  "text": "Liguria. Per il secondo anno consecutivo calano le assunzioni con contratto di lavoro dipendente in Liguria. I dati Inps pubblicati ieri ed elaborati dall’Ufficio Economico Cgil Genova e Liguria indicano 213.277 assunzioni totali nel 2024, in calo del – 1,6 per cento rispetto al 2023 (pari a – 3.358 assunzioni).\n“Il dato qualitativo che ci fornisce l’Inps conferma una tendenza che avevamo già denunciato – commenta Maurizio Calà Segretario Generale Cgil Liguria – per il secondo anno consecutivo la Liguria perde assunzioni e a questo dato già di per sé molto preoccupante si aggiunge quello della precarietà che ormai è strutturale in Liguria – Il riferimento è legato alla tipologia dei contratti: la Liguria ormai si caratterizza per il livello particolarmente basso delle assunzioni con contratti a tempo indeterminato”.\n“Nel 2024 parliamo dell’11,7%, mentre nel nord ovest abbiamo una incidenza del 18,9% e del 15,7% per cento in quella nazionale” sottolinea Marco De Silva responsabile dell’Ufficio Economico. Sempre in tema di precariato i dati evidenziano come il segno positivo nei contratti sia solo quello riferito ai contratti stagionali e intermittenti (rispettivamente + 1,6% e +3%) “Molti degli indicatori ci identificano come il fanalino di coda del nord ovest – commenta ancora Calà – è evidente la sottovalutazione collettiva di quanto sta accadendo nella nostra regione: la situazione impone un cambiamento radicale delle politiche del lavoro e investimenti mirati dedicati soprattutto ai più giovani”.\nTra le tipologie di assunzione in diminuzione infatti proprio quelle dei giovani sino a 29 anni (-1.801 assunzioni pari al -2,1%), dato che fa il paio con l’apprendistato nato proprio per favorire l’ingresso dei giovani nel mercato del lavoro e che nel 2024 rispetto al 2023 perde ben – 1.195 contratti pari al – 10,7%..",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "negative",
  "categories": [
    "Economy, Business and Finance",
    "Labor",
    "Social Issue"
  ],
  "topics": [
    "Economy, Business and Finance->business reporting and performance",
    "Economy, Business and Finance->financial and economic news",
    "Economy, Business and Finance->human resources",
    "Labor->employment",
    "Labor->unemployment",
    "Labor->labour market",
    "Social Issue->demographics",
    "Social Issue->social condition"
  ],
  "ai_allow": true,
  "has_canonical": false,
  "breaking": false,
  "webz_reporter": false,
  "external_links": [],
  "entities": {
    "persons": [],
    "locations": [],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": []
  },
  "rating": null,
  "crawled": "2025-03-28T13:42:44.750+03:00",
  "updated": "2025-03-28T13:42:44.750+03:00"
}