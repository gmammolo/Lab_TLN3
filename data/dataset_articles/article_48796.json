{
  "thread": {
    "uuid": "7c3508e66d8efc25453a549e735381a778aa9c38",
    "url": "https://www.torinotoday.it/video/corteo-sciopero-metalmeccanici-piazza-arbarello-28-marzo.html",
    "site_full": "www.torinotoday.it",
    "site": "torinotoday.it",
    "site_section": "https://www.torinotoday.it/rss/channels/attualita",
    "site_categories": [
      "media",
      "top_news_it",
      "top_news"
    ],
    "section_title": "Attualità",
    "site_title": "TorinoToday - cronaca e notizie da Torino",
    "title": "Automotive, 5.000 metalmeccanici in corteo a Torino: tra il rinnovo del contratto e la paura dei dazi",
    "title_full": "Automotive, 5.000 metalmeccanici in corteo a Torino: tra il rinnovo del contratto e la paura dei dazi",
    "published": "2025-03-28T12:55:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://citynews-torinotoday.stgy.ovh/~media/horizontal-hi/12606998471021/sciopero-metalmeccanici-4.jpg",
    "performance_score": 0,
    "domain_rank": 83130,
    "domain_rank_updated": "2025-03-24T23:00:00.000+02:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "7c3508e66d8efc25453a549e735381a778aa9c38",
  "url": "https://www.torinotoday.it/video/corteo-sciopero-metalmeccanici-piazza-arbarello-28-marzo.html",
  "ord_in_thread": 0,
  "author": "Gioele Urso",
  "published": "2025-03-28T12:55:00.000+03:00",
  "title": "Automotive, 5.000 metalmeccanici in corteo a Torino: tra il rinnovo del contratto e la paura dei dazi",
  "text": "Automotive, 5.000 metalmeccanici in corteo a Torino: tra il rinnovo del contratto e la paura dei dazi\nSi tratta dell'ennesimo sciopero dei lavoratori del settore che chiedono agli industriali di sbloccare la trattativa per il rinnovo del contratto collettivo nazionale\nCirca 5.000 lavoratori del settore metalmeccanico questa mattina - venerdì 28 marzo 2025 - sono scesi in piazza per sfilare in corteo da piazza Arbarello fino alla sede dell'Unione Industriali di Torino. Si tratta dell'ennesimo sciopero dei lavoratori del settore che chiedono agli industriali di sbloccare la trattativa per il rinnovo del contratto collettivo nazionale.\nUno sciopero sul quale pesa la crisi internazionale dovuta all'annuncio degli Stati Uniti dell'intenzione di voler applicare dazi del 25% sulle autovetture importate: \"ci preoccupano soprattutto per l'indotto\", spiega Fernando Uliano della segretario generale della Fim-Cisl, \"perché il nostro Paese nelle produzioni delle fabbriche di assemblaggio non esporta moltissimo negli Stati Uniti però è altrettanto vero che la rete della componentistica è fatta di oltre 280mila lavoratori ed è una rete che fornisce case automobilistiche per esempio tedesche che esportano molto in America e quindi un contraccolpo potrebbe determinarsi da questo punto di vista\".\nPiù ottimista il segretario torinese della Uilm, Luigi Paone, che si dice non preoccupato sulle ripercussioni che ci saranno a Torino. Per Edi Lazzi della Fiom invece la soluzione deve passare attraverso una politica che prima guardi ai conflitti internazionali bellici ed economici. L'adesione allo sciopero è stata alta nel torinese con picchi del 90%.\nIscriviti al canale TorinoToday su WhatsApp e segui la nostra pagina Facebook.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "negative",
  "categories": [
    "Economy, Business and Finance",
    "Labor"
  ],
  "topics": [
    "Economy, Business and Finance->business strategy and marketing",
    "Economy, Business and Finance->manufacturing and engineering",
    "Labor->collective agreements",
    "Labor->employment",
    "Labor->labour relations"
  ],
  "ai_allow": true,
  "has_canonical": false,
  "breaking": false,
  "webz_reporter": false,
  "external_links": [
    "https://whatsapp.com/channel/0029VaDWXSwCMY0Jr5wm4a1v%C2%A0",
    "https://www.facebook.com/TorinoToday",
    "https://facebook.com/TorinoToday",
    "https://www.whatsapp.com/channel/0029VaDWXSwCMY0Jr5wm4a1v%C2%A0"
  ],
  "entities": {
    "persons": [],
    "locations": [],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": []
  },
  "rating": null,
  "crawled": "2025-03-28T14:17:47.356+03:00",
  "updated": "2025-03-28T14:17:47.356+03:00"
}