{
  "thread": {
    "uuid": "148db20f482dbf78505ec7fc96e8e5afac855949",
    "url": "https://www.virgilio.it/notizie/barron-trump-figlio-di-donald-salva-una-donna-dall-aggressione-domestica-chiama-polizia-di-londra-da-new-york-1730323",
    "site_full": "www.virgilio.it",
    "site": "virgilio.it",
    "site_section": "https://www.virgilio.it/italia/arcore/notizielocali",
    "site_categories": [
      "media",
      "top_news_it",
      "top_news",
      "economy, business and finance",
      "politics",
      "arts, culture and entertainment",
      "health",
      "disaster and accident",
      "lifestyle and leisure",
      "sport",
      "crime, law and justice"
    ],
    "section_title": "Notizie di Arcore - Virgilio Arcore",
    "site_title": "Virgilio: Mail, Login, Ultime Notizie in tempo reale e tanto altro!",
    "title": "Barron Trump figlio di Donald salva una donna dall'aggressione domestica, chiama polizia di Londra da New York",
    "title_full": "Barron Trump figlio di Donald salva una donna dall'aggressione domestica, chiama polizia di Londra da New York",
    "published": "2026-01-22T21:35:00.000+02:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://wips.plug.it/cips/notizie.virgilio.it/cms/2026/01/barron-trump.jpg",
    "performance_score": 0,
    "domain_rank": 5429,
    "domain_rank_updated": "2026-01-18T23:00:00.000+02:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "148db20f482dbf78505ec7fc96e8e5afac855949",
  "url": "https://www.virgilio.it/notizie/barron-trump-figlio-di-donald-salva-una-donna-dall-aggressione-domestica-chiama-polizia-di-londra-da-new-york-1730323",
  "ord_in_thread": 0,
  "author": "Stefania Bernardini",
  "published": "2026-01-22T21:35:00.000+02:00",
  "title": "Barron Trump figlio di Donald salva una donna dall'aggressione domestica, chiama polizia di Londra da New York",
  "text": "Barron Trump figlio di Donald salva una donna dall'aggressione domestica, chiama polizia di Londra da New York\nBarron Trump avrebbe conosciuto la giovane sui social e ha chiamato la polizia quando ha saputo che lei stava subendo violenze dall'ex fidanzato\nBarron Trump, il figlio del presidente degli Stati Uniti, avrebbe salvato una donna da un’aggressione domestica chiamando, da New York, la polizia di Londra. Il giovane avrebbe detto agli agenti di “aver ricevuto una telefonata da una ragazza” che conosceva e che la stavano picchiando.\nLa chiamata di Barron Trump a Londra\nI fatti risalgono a un anno fa, ma sono emersi ora durante una causa che si sta svolgendo a Snaresbrook, poco fuori Londra.\nCome riporta Il Corriere della Sera, durante le udienze è stata fatta sentire la telefonata di Barron Trump, il 18 gennaio 2025 alle 2:23 am, ai servizi d’emergenza.\n“Ho appena ricevuto una chiamata da una ragazza che conosco. La stanno picchiando“, si sentirebbe.\nPoi l’operatore avrebbe sgridato l’interlocutore perché si sarebbe rifiutato di rispondere ad alcune domande.\n“Può per favore smettere di essere maleducato. Risponda alle mie domande. Se vuole aiutare questa persona, deve rispondere in modo chiaro e preciso, grazie. Allora, come la conosce?”, gli avrebbe chiesto l’agente.\nIl figlio del presidente degli Stati Uniti avrebbe quindi ammesso di aver conosciuto la donna attraverso i social.\nBarron avrebbe poi aggiunto: “La stanno picchiando violentemente e mi ha telefonato circa otto minuti fa, chissà cosa è successo ora… E mi dispiace se non sono stato educato”.\nLa presunta violenza domestica alla ragazza\nBarron Trump era a New York quando avrebbe ricevuto la telefonata della ragazza che si trovava a Londra. Il giovane non avrebbe perso tempo e avrebbe subito contattato gli agenti a Londra.\nLa polizia inglese è quindi entrata in azione e, nei video quando sono arrivati a casa della donna, si vedrebbe la ragazza dichiarare di essere “un’amica di Barron Trump, il figlio di Donald Trump”.\nL’aggredita avrebbe sostenuto che il suo ex ragazzo, Matvei Rumiantsev, fosse geloso dell’amicizia con il figlio del presidente americano e l’avrebbe stuprata due volte, la prima nel novembre 2024, la seconda il 18 gennaio 2025.\n“Barron mi ha salvato la vita”, avrebbe detto.\nLa difesa di Rumiantsev\nMatvei Rumiantsev è un cittadino russo di 22 anni, attualmente accusato di duplice stupro, di atti violenti e di aver ostacolato il corso della giustizia.\nL’avvocata dell’uomo ha accusato la donna di essersi inventata le violenze e di non essere mai stata stuprata dal suo cliente.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Crime, Law and Justice",
    "Politics"
  ],
  "topics": [
    "Crime, Law and Justice->police",
    "Crime, Law and Justice->assault",
    "Politics->safety of citizens",
    "Politics->government"
  ],
  "ai_allow": true,
  "has_canonical": false,
  "breaking": true,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [
      {
        "name": "Barron Trump",
        "sentiment": "negative"
      },
      {
        "name": "Donald",
        "sentiment": "negative"
      }
    ],
    "locations": [
      {
        "name": "Londra",
        "sentiment": "none"
      },
      {
        "name": "New York",
        "sentiment": "none"
      },
      {
        "name": "Stati Uniti",
        "sentiment": "none"
      }
    ],
    "organizations": [
      {
        "name": "polizia",
        "sentiment": "none",
        "tickers": [
          {
            "ticker": null,
            "exchange": null
          }
        ]
      }
    ]
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [
      "top_news_it",
      "top_news"
    ],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2026-01-22T21:42:28.598+02:00",
  "updated": "2026-01-22T21:47:08.000+02:00"
}