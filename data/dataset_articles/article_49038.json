{
  "thread": {
    "uuid": "57f231714d11c982324daadd2195cd02cbb70959",
    "url": "https://www.borsaitaliana.it/borsa/notizie/radiocor/economia/dettaglio/imprese-unioncamere-10-in-cinque-anni-quelle-intestate-a-stranieri-nRC_29122023_1000_178201746.html",
    "site_full": "www.borsaitaliana.it",
    "site": "borsaitaliana.it",
    "site_section": "https://www.borsaitaliana.it/borsa/notizie/archivi/tutte.html",
    "site_categories": [
      "financial_news",
      "finance",
      "mutual_funds"
    ],
    "section_title": "Notizie dalle agenzie - Borsa Italiana",
    "title": "Saldo positivo nel primo semestre '23 di 14.500 unita' (Il S",
    "title_full": "Saldo positivo nel primo semestre '23 di 14.500 unita' (Il S",
    "published": "2023-12-29T11:00:00.000+02:00",
    "replies_count": 0,
    "participants_count": 0,
    "site_type": "news",
    "country": "IT",
    "main_image": "",
    "performance_score": 0,
    "domain_rank": 22006,
    "domain_rank_updated": "2023-12-26T12:06:20.000+02:00",
    "reach": null,
    "social": {
      "facebook": {
        "likes": 0,
        "comments": 0,
        "shares": 0
      },
      "gplus": {
        "shares": 0
      },
      "pinterest": {
        "shares": 0
      },
      "linkedin": {
        "shares": 0
      },
      "stumbledupon": {
        "shares": 0
      },
      "vk": {
        "shares": 0
      }
    }
  },
  "uuid": "57f231714d11c982324daadd2195cd02cbb70959",
  "url": "https://www.borsaitaliana.it/borsa/notizie/radiocor/economia/dettaglio/imprese-unioncamere-10-in-cinque-anni-quelle-intestate-a-stranieri-nRC_29122023_1000_178201746.html",
  "ord_in_thread": 0,
  "parent_url": null,
  "author": null,
  "published": "2023-12-29T11:00:00.000+02:00",
  "title": "Saldo positivo nel primo semestre '23 di 14.500 unita' (Il S",
  "text": "Saldo positivo nel primo semestre '23 di 14.500 unita' (Il Sole 24 Ore Radiocor Plus) - Roma, 29 dic - Sempre piu' stranieri fanno impresa in Italia. Secondo i dati di Unioncamere, nel 2023 le imprese straniere crescono sensibilmente e raggiungono il numero di 657 mila, il 10% in piu' rispetto a 5 anni fa, mentre quelle con titolari italiani nello stesso periodo sono diminuite del 3 per cento.\nI dati Unioncamere-InfoCamere aggiornati al 30 giugno, inoltre, indicano un saldo positivo per 14.500 unita', frutto di 35.501 iscrizioni e 20.923 cessazioni.\n\"L'Italia delle imprese e' sempre piu' multietnica - commenta il presidente di Unioncamere, Andrea Prete - e questo e' un bene perche' fare impresa aiuta ad integrarsi e perche' si pone un freno alla denatalita', fenomeno che coinvolge l'Italia e che non puo' alla lunga non ripercuotersi sul sistema imprenditoriale. Se la concorrenza e' leale e' la benvenuta e migliora il tessuto delle imprese'.\nA trainare l'imprenditoria straniera nel primo semestre 2023 sono stati i settori delle costruzioni e dei servizi (+3% su base annua) che insieme rappresentano il 44% del totale, insieme all'agricoltura (+5%). Il commercio registra una lieve frenata (-0,7%) ma resta il settore piu' rappresentativo con oltre 261mila imprese. Sotto il profilo territoriale, la maggior parte delle imprese straniere si concentra nel Nord Ovest a partire dalla Lombardia (31% del totale). La provincia con la maggiore concentrazione di imprese straniere si conferma Prato, dove l'incidenza e' pari al 33%, seguita da Trieste (20%) e Firenze (18%). Quella con la minore incidenza e' Barletta-Andria-Trani con il 2,5%.\nRestringendo l'analisi alle imprese individuali, Marocco, Romania e Cina sono i Paesi da cui provengono la maggior parte dei titolari d'azienda (34% del totale) seguiti da Albania, Bangladesh e Pakistan (19%) e quindi da Egitto, Nigeria e Senegal (11%).\ncom-Ggz\n(RADIOCOR) 29-12-23 10:00:24 (0178) 5 NNNN\nTag Asia Cina Europa Romania Italia Economia Impresa Ita",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Labor",
    "Economy, Business and Finance",
    "Human Interest"
  ],
  "external_links": [],
  "external_images": [],
  "entities": {
    "persons": [],
    "organizations": [],
    "locations": []
  },
  "rating": null,
  "crawled": "2023-12-29T11:26:58.864+02:00",
  "updated": "2023-12-29T11:26:58.864+02:00"
}