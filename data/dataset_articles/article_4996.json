{
  "thread": {
    "uuid": "56d77b02a54b9d0da54cdbb4f022200108881eb5",
    "url": "https://news.mingpao.com/pns/%e6%b8%af%e8%81%9e/article/20260123/s00002/1769100853159/%e3%80%90emily%e3%80%91%e5%a4%a7%e5%be%8b%e5%b8%ab%e6%9c%83%e6%8f%9b%e5%b1%86-%e6%af%9b%e6%a8%82%e7%a6%ae%e9%80%a3%e4%bb%bb%e4%b8%bb%e5%b8%ad-%e7%be%a9%e5%8a%a9%e5%ae%8f%e7%a6%8f%e7%81%bd%e6%b0%91-300%e5%a4%a7%e7%8b%80%e5%b0%b1%e4%bd%8d",
    "site_full": "news.mingpao.com",
    "site": "mingpao.com",
    "site_section": "https://news.mingpao.com/rss/pns/s00002.xml",
    "site_categories": [
      "search_engine",
      "tech",
      "top_news_hk",
      "top_news_tw",
      "top_news",
      "crime, law and justice",
      "politics",
      "arts, culture and entertainment",
      "economy, business and finance",
      "lifestyle and leisure"
    ],
    "section_title": "明報新聞網-每日明報 RSS 港聞",
    "site_title": null,
    "title": "【Emily】大律師會換屆 毛樂禮連任主席 義助宏福災民 300大狀就位 - 20260123 - 港聞 - 每日明報 - 明報新聞網",
    "title_full": "【Emily】大律師會換屆 毛樂禮連任主席 義助宏福災民 300大狀就位 - 20260123 - 港聞 - 每日明報 - 明報新聞網",
    "published": "2026-01-22T18:00:00.000+02:00",
    "replies_count": 0,
    "participants_count": 1,
    "site_type": "news",
    "country": "HK",
    "main_image": "https://fs.mingpao.com/pns/20260123/s00046/896b524622c2487895f4317d15a57178.jpg",
    "performance_score": 0,
    "domain_rank": 26954,
    "domain_rank_updated": "2026-01-18T23:00:00.000+02:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "56d77b02a54b9d0da54cdbb4f022200108881eb5",
  "url": "https://news.mingpao.com/pns/%e6%b8%af%e8%81%9e/article/20260123/s00002/1769100853159/%e3%80%90emily%e3%80%91%e5%a4%a7%e5%be%8b%e5%b8%ab%e6%9c%83%e6%8f%9b%e5%b1%86-%e6%af%9b%e6%a8%82%e7%a6%ae%e9%80%a3%e4%bb%bb%e4%b8%bb%e5%b8%ad-%e7%be%a9%e5%8a%a9%e5%ae%8f%e7%a6%8f%e7%81%bd%e6%b0%91-300%e5%a4%a7%e7%8b%80%e5%b0%b1%e4%bd%8d",
  "ord_in_thread": 0,
  "author": "@mingpaocom",
  "published": "2026-01-22T18:00:00.000+02:00",
  "title": "【Emily】大律師會換屆 毛樂禮連任主席 義助宏福災民 300大狀就位 - 20260123 - 港聞 - 每日明報 - 明報新聞網",
  "text": "【明報專訊】大律師公會噚日舉行周年大會，主席毛樂禮（Jose）同副主席許紹鼎（Martin）及薛日華（Eva）喺無懸念下連任。 Jose同公會領導層見傳媒時話，佢哋嘅法律義助計劃已召集咗300幾個大狀，當中仲有資深大狀，大家都願意幫助大埔宏福苑大火災民或其他市民，提供義務法律服務。\n公會早前喺大埔宏福苑火災後成立小組，已開始研究圍標等多個法律議題，不過要等埋政府成立嘅獨立委員會出咗最終報告後，小組先會公布研究結果同建議。Jose解釋，咁樣做係為免同其他人做緊嘅嘢重疊，佢哋亦希望知道政策大方向後，再提供法律同技術意見。\n設小組研AI 冀大眾勿政治判斷法治 各行各業都關注人工智能（AI）應用及潛在影響，公會將成立小組研究AI，Jose話小組會研究包括AI喺社會上應用、版權、使用者責任，同埋點樣規管等議題，希望推動香港邁向AI時代。\n本港法庭審理涉國安大案一單接一單，繼日前法律年度開啟禮致辭後，Jose再話司法機構近年面對愈來愈多同埋明顯嘅攻擊，呼籲社會唔好用政治眼光判斷法治，令「司法回歸司法」。\n相關字詞﹕",
  "highlightText": "",
  "highlightTitle": "",
  "highlightThreadTitle": "",
  "language": "chineset",
  "sentiment": "positive",
  "categories": [
    "Crime, Law and Justice",
    "Social Issue"
  ],
  "topics": [
    "Crime, Law and Justice->court",
    "Crime, Law and Justice->law",
    "Social Issue->charity",
    "Social Issue->social services"
  ],
  "ai_allow": true,
  "has_canonical": false,
  "breaking": null,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [],
    "locations": [],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [
      "top_news_hk",
      "top_news_tw",
      "top_news"
    ],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2026-01-22T23:43:01.686+02:00",
  "updated": "2026-01-24T00:09:33.000+02:00"
}