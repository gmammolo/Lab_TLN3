{
  "thread": {
    "uuid": "51b27d2639fd0884cf4d1dab3bc53fe599916e9d",
    "url": "https://www.milanotoday.it/cronaca/incidente-stradale/manuel-piazza-morto-annalisa.html",
    "site_full": "www.milanotoday.it",
    "site": "milanotoday.it",
    "site_section": "https://www.milanotoday.it/rss",
    "site_categories": [
      "media",
      "top_news_it",
      "top_news",
      "arts, culture and entertainment",
      "disaster and accident",
      "human interest",
      "lifestyle and leisure",
      "economy, business and finance",
      "health",
      "crime, law and justice",
      "social issue"
    ],
    "section_title": "MilanoToday",
    "site_title": "MilanoToday - cronaca e notizie da Milano",
    "title": "Manuel Piazza, il ragazzo morto per salvare la fidanzata: ha fatto da scudo col suo corpo",
    "title_full": "Manuel Piazza, il ragazzo morto per salvare la fidanzata: ha fatto da scudo col suo corpo",
    "published": "2026-01-29T08:53:00.000+02:00",
    "replies_count": 0,
    "participants_count": 0,
    "site_type": "news",
    "country": "IT",
    "main_image": "https://www.milanotoday.it/~media/horizontal-hi/19739197608356/manuel-piazza-fb.jpg",
    "performance_score": 7,
    "domain_rank": 8529,
    "domain_rank_updated": "2026-01-25T23:00:00.000+02:00",
    "licensing_agency": [],
    "social": {
      "facebook": {
        "likes": 263,
        "comments": 23,
        "shares": 14
      },
      "vk": {
        "shares": 0
      }
    }
  },
  "uuid": "51b27d2639fd0884cf4d1dab3bc53fe599916e9d",
  "url": "https://www.milanotoday.it/cronaca/incidente-stradale/manuel-piazza-morto-annalisa.html",
  "ord_in_thread": 0,
  "author": null,
  "published": "2026-01-29T08:53:00.000+02:00",
  "title": "Manuel Piazza, il ragazzo morto per salvare la fidanzata: ha fatto da scudo col suo corpo",
  "text": "Manuel Piazza, il ragazzo morto per salvare la fidanzata: ha fatto da scudo col suo corpo\nIl ricordo della ragazza: \"Sei stato il dono più prezioso che la vita mi abbia fatto\"\nManuel Piazza non ci ha pensato due volte: quando ha visto l'auto arrivare, ha capito che l'impatto sarebbe stato inevitabile e col suo corpo ha fatto da scudo alla fidanzata. È morto così, ad appena 30 anni. Era originario di Milano, ma l'incidente è avvenuto a Trapani, città della ragazza. Piazza ha lottato tra la vita e la morte per alcuni giorni, ma alla fine il suo cuore ha ceduto.\nL'incidente dove è morto Manuel Piazza\nL'incidente stradale è avvenuto sabato sera in via Ammiraglio Staiti, nella zona portuale di Trapani, nei pressi della statua di Garibaldi. Piazza e la fidanzata Annalisa erano appena usciti da un ristorante quando un'auto li ha travolti. Lui ha salvato la ragazza facendole da scudo col corpo, ma ha riportato ferite apparse subito gravissime. Trasportato inizialmente all'ospedale di Trapani, Piazza è stato successivamente trasferito d'urgenza a Palermo, dove è rimasto in coma per diversi giorni fino al tragico epilogo.\nIl ricordo della fidanzata Annalisa\nLa fidanzata, ricoverata anche lei ma non in pericolo di vita, ha sfogato sui social il suo dolore: \"Amore mio. Hai vissuto una vita senza rimorsi e rimpianti, hai goduto di ogni momento e non hai sprecato un attimo. Ho imparato tanto da te e sei stato il dono più prezioso che la vita mi abbia fatto. Ti immagino sorridente, con il tuo mare. So che mi darai la forza per affrontare tutto questo. Io e tu, tu ed io. Per sempre\".\nMilanoToday è anche su Mobile! Scarica l’App per rimanere sempre aggiornato.",
  "summary": "Manuel Piazza, il ragazzo morto per salvare la fidanzata: ha fatto da scudo col suo corpo Il ricordo della ragazza: \"Sei stato il dono più prezioso che la vita mi abbia fatto\" Manuel Piazza non ci ha pensato due volte: quando ha visto l'auto arrivare, ha capito che l'impatto sarebbe stato inevitabile e col suo corpo ha fatto da scudo alla fidanzata. L'incidente dove è morto Manuel Piazza L'incidente stradale è avvenuto sabato sera in via Ammiraglio Staiti, nella zona portuale di Trapani, nei pressi della statua di Garibaldi.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Crime, Law and Justice"
  ],
  "topics": [
    "Crime, Law and Justice->homicide"
  ],
  "ai_allow": true,
  "has_canonical": false,
  "breaking": null,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [
      {
        "name": "Manuel Piazza",
        "sentiment": "negative"
      }
    ],
    "locations": [
      {
        "name": "Trapani",
        "sentiment": "none"
      },
      {
        "name": "Milano",
        "sentiment": "none"
      }
    ],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [
      "top_news_it",
      "top_news"
    ],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2026-01-29T09:54:35.334+02:00",
  "updated": "2026-01-30T10:11:45.000+02:00"
}