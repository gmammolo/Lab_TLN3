{
  "thread": {
    "uuid": "97dab376920d6b6a56acc2766f39cc9043636edd",
    "url": "https://hindi.business-standard.com/companies/good-news-for-tcs-employees-it-giant-to-roll-out-salary-hikes-for-80-pc-of-staff-starting-september-1-id-462553",
    "site_full": "hindi.business-standard.com",
    "site": "business-standard.com",
    "site_section": "https://hindi.business-standard.com/markets",
    "site_categories": [
      "media"
    ],
    "section_title": "Market News in Hindi, मार्केट न्यूज, स्टॉक मार्केट, शेयर बाजार, बाजार समाचार",
    "site_title": "Union Budget 2025, Budget Live News, Nirmala Sitharaman Announcements, India Budget 2025-26 Highlights",
    "title": "TCS कर्मचारियों के लिए खुशखबरी! 1 सितंबर से 80% स्टॉफ की बढ़ जाएगी सैलरी - good news for tcs employees it giant to roll out salary hikes for 80 pc of staff starting september 1 - बिज़नेस स्टैंडर्ड",
    "title_full": "TCS कर्मचारियों के लिए खुशखबरी! 1 सितंबर से 80% स्टॉफ की बढ़ जाएगी सैलरी - good news for tcs employees it giant to roll out salary hikes for 80 pc of staff starting september 1 - बिज़नेस स्टैंडर्ड",
    "published": "2025-08-07T07:53:00.000+03:00",
    "replies_count": 0,
    "participants_count": 1,
    "site_type": "news",
    "country": "IN",
    "main_image": "https://hindibusinessstandard.imagibyte.sortdcdn.net/wp-content/uploads/2025/07/TCS-.jpg",
    "performance_score": 0,
    "domain_rank": 1290,
    "domain_rank_updated": "2025-06-03T00:00:00.000+03:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "97dab376920d6b6a56acc2766f39cc9043636edd",
  "url": "https://hindi.business-standard.com/companies/good-news-for-tcs-employees-it-giant-to-roll-out-salary-hikes-for-80-pc-of-staff-starting-september-1-id-462553",
  "ord_in_thread": 0,
  "author": "avik-das",
  "published": "2025-08-07T07:53:00.000+03:00",
  "title": "TCS कर्मचारियों के लिए खुशखबरी! 1 सितंबर से 80% स्टॉफ की बढ़ जाएगी सैलरी - good news for tcs employees it giant to roll out salary hikes for 80 pc of staff starting september 1 - बिज़नेस स्टैंडर्ड",
  "text": "TCS ने अप्रैल में अनि​श्चित ग्लोबल माहौल का हवाला देते हुए सैलरी हाइक पर रोक लगा दी थी। ऐसा करने वाली वह पहली कंपनी थी। अविक दास Last Updated- August 07, 2025 | 10:23 AM IST TCS ने जुलाई में करीब 12,000 कर्मचारियों की छंटनी की घोषणा की थी। (फाइल फोटो) Facebook Twitter Linked In Whatsapp Gmail\nTCS salary hike: टाटा कंसल्टेंसी सर्विसेज (TCS) अपने अधिकांश कर्मचारियों को 1 सितंबर से सैलरी हाइक देगी। कंपनी ने बुधवार को एक इंटरनल मेमो में यह जानकारी दी। TCS वह पहली कंपनी थी, जिसने अप्रैल में चुनौतीपूर्ण ग्लोबल हालातों का हवाला देते हुए सैलरी हाइक पर रोक लगा दी थी। कंपनी ने अपनी दूसरी तिमाही के नतीजे घोषित करते समय भी यही रुख बरकरार रखा था और कहा था कि इस पर फैसला सही समय पर लिया जाएगा।\nTCS के चीफ ह्यूमन रिसोर्स ऑफिसर मिलिंद लकड़ और CHRO- डेजिग्नेट के. सुदीप ने अपने मैसेज में कहा, “हम ग्रेड C3A और समकक्ष तक के सभी पात्र सहयोगियों के लिए सैलरी रिवाइज की घोषणा करते हुए खुशी हो रही है। जो हमारी कुल वर्कफोर्स का 80 फीसदी हिस्सा हैं।”\nTCS का ग्रेड स्ट्रक्चर TCS में ग्रेड स्ट्रक्चर Y से शुरू होती है, जिसमें ट्रेनी के रूप में शुरुआत होती है, फिर C1 पर सिस्टम इंजीनियर, इसके बाद C2, C3A और B, C4, C5 और अंत में CXO स्तर तक जाती है। C3 बैंड के कर्मचारी आमतौर पर सीनियर स्टाफ माने जाते हैं।\nहालांकि, जुलाई में कंपनी ने यह भी घोषणा की थी कि वह अपनी लगभग 2 फीसदी वर्कफोर्स (करीब 12,000 कर्मचारियों) की छंटनी करेगी क्योंकि उन्हें प्रोजेक्ट्स में नहीं लगाया जा सका था, जिसकी वजह तेजी से बदलती AI स्किल्स बताई गई। ये कर्मचारी, जो खासकर मिड से सीनियर स्तर के प्रबंधक थे और जिन्होंने कंपनी में दशकों बिताए थे, उन्हें हटाया जा रहा था क्योंकि टीसीएस अपने दबाव में आए ऑपरेटिंग मार्जिन को सेक्योर करना चाहती थी।\nदूसरी कंपनियों भी बढ़ा सकती हैं सैलरी पिछले सप्ताह विश्लेषकों ने कहा था कि यह छंटनी कंपनी को शेष कर्मचारियों के लिए सैलरी हाइक का अवसर देगी। सैलरी रिवाइज का यह फैसला टीसीएस कर्मचारियों के लिए राहत लेकर आया है और अन्य कंपनियां भी इसे फॉलो कर सकती हैं। कॉग्निजेंट ने भी कहा है कि वह अपने वित्तीय वर्ष की दूसरी छमाही में इस पर फैसला लेगी और अधिकांश कर्मचारियों को इसके दायरे में लाने का प्रयास करेगी। कंपनी को 1 अगस्त से सैलरी हाइक देनी थी।\nFirst Published - August 7, 2025 | 10:23 AM IST",
  "highlightText": "",
  "highlightTitle": "",
  "highlightThreadTitle": "",
  "language": "hindi",
  "sentiment": "positive",
  "categories": [
    "Economy, Business and Finance",
    "Labor",
    "Human Interest"
  ],
  "topics": [
    "Economy, Business and Finance->corporate news and profiles",
    "Economy, Business and Finance->human resources",
    "Economy, Business and Finance->business governance",
    "Labor->employer",
    "Labor->employee",
    "Labor->wages and benefits",
    "Human Interest->high society"
  ],
  "ai_allow": true,
  "has_canonical": false,
  "breaking": false,
  "webz_reporter": false,
  "external_links": [
    "https://www.linkedin.com/shareArticle?mini=true&url=https://hindi.business-standard.com/companies/good-news-for-tcs-employees-it-giant-to-roll-out-salary-hikes-for-80-pc-of-staff-starting-september-1-id-462553&title=TCS",
    "https://secure.gravatar.com/avatar/9f6bc0f226b730a59a64e52391428b77?s=96&d=mm&r=g",
    "https://wa.me/?text=TCS",
    "https://mail.google.com/mail/?view=cm&to=&su=TCS",
    "https://twitter.com/intent/tweet?url=https://hindi.business-standard.com/companies/good-news-for-tcs-employees-it-giant-to-roll-out-salary-hikes-for-80-pc-of-staff-starting-september-1-id-462553&text=TCS+%E0%A4%95%E0%A4%B0%E0%A5%8D%E0%A4%AE%E0%A4%9A%E0%A4%BE%E0%A4%B0%E0%A4%BF%E0%A4%AF%E0%A5%8B%E0%A4%82+%E0%A4%95%E0%A5%87+%E0%A4%B2%E0%A4%BF%E0%A4%8F+%E0%A4%96%E0%A5%81%E0%A4%B6%E0%A4%96%E0%A4%AC%E0%A4%B0%E0%A5%80%21+1+%E0%A4%B8%E0%A4%BF%E0%A4%A4%E0%A4%82%E0%A4%AC%E0%A4%B0+%E0%A4%B8%E0%A5%87+80%25+%E0%A4%B8%E0%A5%",
    "http://www.facebook.com/sharer.php?u=https://hindi.business-standard.com/companies/good-news-for-tcs-employees-it-giant-to-roll-out-salary-hikes-for-80-pc-of-staff-starting-september-1-id-462553",
    "https://www.whatsapp.com/channel/0029VaBD5lZGehEL775ycB3G",
    "https://www.wa.me/?text=TCS",
    "https://mail.google.com/mail/",
    "https://www.mail.google.com/mail/?view=cm&to=&su=TCS",
    "https://www.secure.gravatar.com/avatar/9f6bc0f226b730a59a64e52391428b77?s=96&d=mm&r=g",
    "https://whatsapp.com/channel/0029VaBD5lZGehEL775ycB3G",
    "https://wa.me/",
    "https://www.linkedin.com/shareArticle",
    "https://secure.gravatar.com/avatar/9f6bc0f226b730a59a64e52391428b77",
    "http://facebook.com/sharer.php?u=https://hindi.business-standard.com/companies/good-news-for-tcs-employees-it-giant-to-roll-out-salary-hikes-for-80-pc-of-staff-starting-september-1-id-462553",
    "https://www.twitter.com/intent/tweet?url=https://www.hindi.business-standard.com/companies/good-news-for-tcs-employees-it-giant-to-roll-out-salary-hikes-for-80-pc-of-staff-starting-september-1-id-462553&text=TCS+%E0%A4%95%E0%A4%B0%E0%A5%8D%E0%A4%AE%E0%A4%9A%E0%A4%BE%E0%A4%B0%E0%A4%BF%E0%A4%AF%E0%A5%8B%E0%A4%82+%E0%A4%95%E0%A5%87+%E0%A4%B2%E0%A4%BF%E0%A4%8F+%E0%A4%96%E0%A5%81%E0%A4%B6%E0%A4%96%E0%A4%AC%E0%A4%B0%E0%A5%80%21+1+%E0%A4%B8%E0%A4%BF%E0%A4%A4%E0%A4%82%E0%A4%AC%E0%A4%B0+%E0%A4%B8%E0%A5%87+80%25+%E0%A4%B8%E0%A5%",
    "http://www.facebook.com/sharer.php",
    "https://linkedin.com/shareArticle?mini=true&url=https://hindi.business-standard.com/companies/good-news-for-tcs-employees-it-giant-to-roll-out-salary-hikes-for-80-pc-of-staff-starting-september-1-id-462553&title=TCS",
    "https://twitter.com/intent/tweet"
  ],
  "external_images": [],
  "internal_images": [],
  "entities": {
    "persons": [],
    "locations": [],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [
      "trusted_news"
    ],
    "top_news": [],
    "bias": "center",
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-08-07T07:58:17.267+03:00",
  "updated": "2025-08-07T08:02:08.000+03:00"
}