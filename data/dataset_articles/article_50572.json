{
  "thread": {
    "uuid": "95c4246dd4de1771fcd12b570abde20d3eb66e9d",
    "url": "https://www.lagazzettadelmezzogiorno.it/news/basilicata/1785831/corleto-perticara-nuove-assunzioni-al-tempa-rossa-16-operatori-di-produzione-tutti-lucani.html",
    "site_full": "www.lagazzettadelmezzogiorno.it",
    "site": "lagazzettadelmezzogiorno.it",
    "site_section": "https://lagazzettadelmezzogiorno.it/sezioni/201/basilicata",
    "site_categories": [
      "education",
      "entertainment",
      "top_news_it",
      "top_news"
    ],
    "section_title": "BASILICATA - Ultima ora - Cronaca - La Gazzetta del Mezzogiorno",
    "site_title": "La Gazzetta del Mezzogiorno.it  - Ultima ora - News in tempo reale",
    "title": "Corleto Perticara, nuove assunzioni al «Tempa Rossa»: 16 operatori di produzione, tutti lucani - La Gazzetta del Mezzogiorno",
    "title_full": "Corleto Perticara, nuove assunzioni al «Tempa Rossa»: 16 operatori di produzione, tutti lucani - La Gazzetta del Mezzogiorno",
    "published": "2025-08-02T17:22:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://www.lagazzettadelmezzogiorno.it/resizer/1200/630/true/2025_08_02/Screenshot_2025-08-02_161800-1754144423047.png--corleto_perticara__nuove_assunzioni_al__tempa_rossa___16_operatori_di_produzione__tutti_lucani.png?1754144423171",
    "performance_score": 0,
    "domain_rank": 37964,
    "domain_rank_updated": "2025-06-03T00:00:00.000+03:00",
    "licensing_agency": [],
    "social": {
      "facebook": {
        "likes": 1,
        "comments": 0,
        "shares": 9
      },
      "vk": {
        "shares": 0
      }
    }
  },
  "uuid": "95c4246dd4de1771fcd12b570abde20d3eb66e9d",
  "url": "https://www.lagazzettadelmezzogiorno.it/news/basilicata/1785831/corleto-perticara-nuove-assunzioni-al-tempa-rossa-16-operatori-di-produzione-tutti-lucani.html",
  "ord_in_thread": 0,
  "author": "REDAZIONE BASILICATA",
  "published": "2025-08-02T17:22:00.000+03:00",
  "title": "Corleto Perticara, nuove assunzioni al «Tempa Rossa»: 16 operatori di produzione, tutti lucani - La Gazzetta del Mezzogiorno",
  "text": "Sono 16 i nuovi operatori di produzione junior assunti da TotalEnergies EP Italia per rafforzare l’organico dell’impianto petrolifero di Tempa Rossa. In un circolo virtuoso, la nuova selezione si è resa necessaria a seguito di sviluppi professionali che hanno interessato altri operatori precedentemente assunti. I lavoratori, tutti lucani, stanno iniziando a Corleto Perticara un percorso introduttivo in aula, sui temi della salute, della sicurezza e dell’ambiente oltre che sulla direttiva Seveso. A seguire, parteciperanno a un corso antincendio presso la sede dei Vigili del Fuoco di Pavia. Successivamente, la formazione proseguirà nel Centro Olio con una prima fase di esperienza sul campo, durante la quale i lavoratori, affiancati da personale esperto e qualificato, potranno conoscere da vicino le attività operative a cui saranno destinati. A ottobre, infine, inizieranno a cimentarsi nelle dinamiche dell’impianto, sotto la supervisione del personale aziendale più esperto. Questa fase rappresenta un momento fondamentale di crescita professionale, durante il quale verranno accompagnati e valutati nel consolidamento delle competenze acquisite.\nIl processo di selezione è stato interamente affidato e gestito da una primaria società di recruiting, con il coinvolgimento dei responsabili tecnici della Compagnia durante la fase finale dei colloqui.\n“Confermiamo il nostro impegno - dichiara la Compagnia - nella valorizzazione delle professionalità locali e nella promozione dello sviluppo economico e sociale del territorio. L’assunzione di 16 nuovi operatori rappresenta un passo concreto in questa direzione, nel pieno rispetto del Protocollo di Trasparenza sottoscritto nel 2020 con la Regione Basilicata, i Comuni della Concessione Gorgoglione, le parti sociali e le associazioni industriali. Crediamo fermamente nell’importanza del lavoro e nella creazione di occupazione qualificata per le comunità locali.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Economy, Business and Finance",
    "Labor",
    "Human Interest"
  ],
  "topics": [
    "Economy, Business and Finance->human resources",
    "Economy, Business and Finance->business service",
    "Labor->labour market",
    "Labor->employee",
    "Labor->employment"
  ],
  "ai_allow": true,
  "has_canonical": false,
  "breaking": null,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [],
    "locations": [
      {
        "name": "Corleto Perticara",
        "sentiment": "none"
      },
      {
        "name": "Tempa Rossa",
        "sentiment": "none"
      },
      {
        "name": "Seveso",
        "sentiment": "none"
      }
    ],
    "organizations": [
      {
        "name": "TotalEnergies EP Italia",
        "sentiment": "negative",
        "tickers": []
      }
    ]
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [
      "top_news_it",
      "top_news"
    ],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-08-09T23:56:57.335+03:00",
  "updated": "2025-08-10T00:02:24.000+03:00"
}