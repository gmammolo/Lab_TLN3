{
  "thread": {
    "uuid": "6a25fc23db60d578de8b2927ad902876e63a3800",
    "url": "https://www.ansa.it/puglia/notizie/2025/08/07/in-acquedotto-pugliese-il-211-dei-dipendenti-e-donna_9480f749-e26d-4845-96b1-3305a6e719f4.html",
    "site_full": "www.ansa.it",
    "site": "ansa.it",
    "site_section": "https://www.ansa.it//puglia/notizie/puglia_rss.xml",
    "site_categories": [
      "media",
      "top_news_ch",
      "top_news_dk",
      "top_news_it",
      "top_news"
    ],
    "section_title": "RSS di Regione Puglia  - ANSA.it",
    "site_title": "Agenzia ANSA: ultime notizie di cronaca, politica e sport - ANSA",
    "title": "In Acquedotto pugliese il 21,1% dei dipendenti è donna - Notizie - Ansa.it",
    "title_full": "In Acquedotto pugliese il 21,1% dei dipendenti è donna - Notizie - Ansa.it",
    "published": "2025-08-07T14:09:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://www.ansa.it/webimages/img_1129x635/2024/9/26/aea17a249049e174c290dc65b91f9724.jpg",
    "performance_score": 0,
    "domain_rank": 1970,
    "domain_rank_updated": "2025-06-03T00:00:00.000+03:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 17
      },
      "vk": {
        "shares": 0
      }
    }
  },
  "uuid": "6a25fc23db60d578de8b2927ad902876e63a3800",
  "url": "https://www.ansa.it/puglia/notizie/2025/08/07/in-acquedotto-pugliese-il-211-dei-dipendenti-e-donna_9480f749-e26d-4845-96b1-3305a6e719f4.html",
  "ord_in_thread": 0,
  "author": "ansa.it",
  "published": "2025-08-07T14:09:00.000+03:00",
  "title": "In Acquedotto pugliese il 21,1% dei dipendenti è donna - Notizie - Ansa.it",
  "text": "Sono 483 le donne dipendenti di Acquedotto pugliese e rappresentano il 21,1% della forza lavoro.\n La crescita della presenza femminile si attesta sul 9% rispetto al 1999 e sul 3% rispetto alla media nazionale del settore, a forte incidenza maschile. I dati sono contenuti nel bilancio di genere 2024 dell'ente. Dal documento emerge che ad aumentare sono soprattutto i ruoli di responsabilità affidati alla componente femminile: cresce la quota di donne sia nella categoria dirigenti (ora sono il 18%) sia in quella quadro (28%). Si conferma, inoltre, l'assenza di gender pay gap a parità di qualifica.\n Sul fronte della governance, Aqp risulta tra le realtà più avanzate del settore: il consiglio di amministrazione è composto al 50% da donne. \"La nostra rivoluzione gentile continua - spiega Francesca Portincasa, direttrice generale di Aqp e promotrice del bilancio di genere - ed è fatta di azioni costanti, come policy e procedure aziendali, formazione, sensibilizzazione e gestione di casi specifici. Un impegno coerente con i principi del Global compact delle Nazioni unite sottoscritti nel 2021 e con i Women's empowerment principles firmati nel 2022, ci ha portato nel 2023 all'acquisizione della certificazione per la parità di genere Uni/PdR125:2022, recentemente confermata con un miglioramento del punteggio\".\n Per sostenere il cambiamento, Acquedotto pugliese durante l'anno ha partecipato a eventi e job meeting rivolti specificamente alle donne, con particolare attenzione alle laureate in discipline Stem. Il dato sulle candidature fotografa ancora ampi spazi di miglioramento: nel 2024 le domande presentate da donne sono state il 21%, \"segnale che - conclude l'ente - per il raggiungimento della parità di genere è indispensabile un impegno coordinato e organico che attraversi le fasi di formazione, orientamento e lavoro\".",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Social Issue",
    "Human Interest",
    "Labor"
  ],
  "topics": [
    "Social Issue->diversity, equity and inclusion",
    "Social Issue->demographics",
    "Social Issue->gender",
    "Labor->wages and benefits",
    "Labor->employee",
    "Labor->employment"
  ],
  "ai_allow": true,
  "has_canonical": false,
  "breaking": true,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [
      {
        "name": "a Francesca Portinca",
        "sentiment": "none"
      }
    ],
    "locations": [],
    "organizations": [
      {
        "name": "i A",
        "sentiment": "none",
        "tickers": []
      }
    ]
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [
      "trusted_news"
    ],
    "top_news": [
      "top_news_ch",
      "top_news_dk",
      "top_news_it",
      "top_news"
    ],
    "bias": "center",
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-08-07T14:35:34.952+03:00",
  "updated": "2025-08-08T15:09:52.000+03:00"
}