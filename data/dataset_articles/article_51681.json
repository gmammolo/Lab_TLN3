{
  "thread": {
    "uuid": "063128a7b35ce7c75e2f6173a43c5199ee2dc5c2",
    "url": "https://www.ilgiornale.it:443/news/nazionale/i-tik-toker-non-demordono-invaderemo-nuovo-roccaraso-2430866.html",
    "site_full": "www.ilgiornale.it",
    "site": "ilgiornale.it",
    "site_section": "https://www.ilgiornale.it:443",
    "site_categories": [
      "media",
      "tech",
      "top_news_it",
      "top_news"
    ],
    "section_title": "il Giornale - Ultime notizie su attualit&#xE0;, politica ed economia",
    "title": "I Tik-Toker non demordono: ",
    "title_full": "I Tik-Toker non demordono: ",
    "published": "2025-01-30T19:17:00.000+02:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://img.ilgcdn.com/sites/default/files/styles/social/public/foto/2025/01/28/1738055817-cattura.JPG?_=1738055817",
    "performance_score": 0,
    "domain_rank": 6988,
    "domain_rank_updated": "2025-01-27T23:00:00.000+02:00",
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "063128a7b35ce7c75e2f6173a43c5199ee2dc5c2",
  "url": "https://www.ilgiornale.it:443/news/nazionale/i-tik-toker-non-demordono-invaderemo-nuovo-roccaraso-2430866.html",
  "ord_in_thread": 0,
  "parent_url": null,
  "author": "Roberta Damiata",
  "published": "2025-01-30T19:17:00.000+02:00",
  "title": "I Tik-Toker non demordono: ",
  "text": "Serviranno le misure di contenimento messo in atto dai dai sindaci di Roccaraso e di altri Comuni limitrofi, a fermare l'enorme flusso turistico da Napoli e dalla Campania? La risposta è probabilmente no perché i tik-toker che lo hanno causato continuano a pubblicare video invitando i propri followers ad aderire al pacchetto-vacanza di un giorno sulle piste di sci abruzzesi.\nLa \"vacanza\" mordi e fuggi low cost\nIl pacchetto per visitare Roccaraso e zone limitrofe, davvero a buon prezzo, costa in media 30 euro a persona. SI parte da Napoli intorno alle 6,30 e si ritorna nel pomeriggio. (non è però inclusa la pulizia dopo il disastro lasciato sulle piste dall'orda di visitatori). La seconda ondata sarebbe già pronta e a dare notizia di questo nuovo assalto è stato il deputato Francesco Emilio Borrelli di Alleanza Verdi Sinistra, che sarà presente domenica prossima a Roccaraso e ha fatto sapere che nonostante le riserve, sono in tanti i tik-toker napoletani che pubblicano inviti a recarsi sul posto al \"grido\" di: \"Tutti a Roccaraso, dobbiamo invaderla\".\nGià 20mila prenotazioni\nAl momento sarebbero già 20mila le prenotazioni e continuano ad aumentare: \"Le polemiche dei giorni scorsi e i provvedimenti che saranno adottati dai sindaci di Roccaraso, Castel di Sangro, Pescocostanzo, Rivisondoli e Rocca Pia, con l'avallo dell'Anas, per fissare il tetto dei cento bus, e della Prefettura dell'Aquila sembrano non avere alcun effetto sulla febbre delle gite sulla neve che, anzi, rischia di diventare una vera epidemia portando scompiglio, caos, congestione e degrado nelle località sciistiche abruzzesi\", spiega Borrelli aggiungendo:\n\"È chiaro che questi soggetti che pubblicizzano questi viaggi - afferma il parlamentare - stanno sfidando le Istituzioni annunciando un'invasione selvaggia senza regole. Una sfida a cui bisogna farsi trovare preparati e respingerla. Trattandosi per lo più di organizzatori improvvisati è chiaro, come accaduto lo scorso fine settimana, che sarà il caos totale e un secondo atto non lo si può permettere.\nDomenica sarò personalmente presente a Roccaraso per verificare che ci siano i dovuti controlli contro l'annunciata nuova invasione e fermare qualsiasi devastazione e verificare che siano state adottate tutte le misure per garantire sicurezza e legalità\".- dal lunedì al venerdì dalle ore 10:00 alle ore 20:00\n- sabato, domenica e festivi dalle ore 10:00 alle ore 18:00.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "negative",
  "categories": [
    "Social Issue",
    "Politics",
    "Lifestyle and Leisure"
  ],
  "topics": [
    "Social Issue->social problem",
    "Social Issue->communities",
    "Social Issue->demographics",
    "Politics->local government and authority",
    "Politics->economic policy",
    "Lifestyle and Leisure->holiday",
    "Lifestyle and Leisure->travel and tourism",
    "Lifestyle and Leisure->lifestyle"
  ],
  "ai_allow": true,
  "has_canonical": false,
  "breaking": false,
  "webz_reporter": false,
  "external_links": [],
  "external_images": [],
  "entities": {
    "persons": [],
    "organizations": [],
    "locations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": null,
  "rating": null,
  "crawled": "2025-01-31T00:28:25.421+02:00",
  "updated": "2025-01-31T00:28:25.421+02:00"
}