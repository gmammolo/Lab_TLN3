{
  "thread": {
    "uuid": "1f793a72681854b4c9b0455db38ba87cfe8a9b03",
    "url": "https://www.dagospia.com/cronache/e-romano-bindi-l-ex-fidanzato-angelina-montini-tradiva-fedez-fabrizio-423008",
    "site_full": "www.dagospia.com",
    "site": "dagospia.com",
    "site_section": "https://www.dagospia.com",
    "site_categories": [
      "media",
      "top_news_cz",
      "top_news_it",
      "top_news"
    ],
    "section_title": "Dagospia - Notizie on line - News Italia - Gossip",
    "title": "Chi È romano bindi, l'ex fidanzato che angelina montini tradiva con fedez? fabrizio corona l'ha ...",
    "title_full": "Chi È romano bindi, l'ex fidanzato che angelina montini tradiva con fedez? fabrizio corona l'ha ...",
    "published": "2025-01-30T19:30:00.000+02:00",
    "replies_count": 0,
    "participants_count": 0,
    "site_type": "news",
    "country": "IT",
    "main_image": "https://www.dagospia.com/img/patch/01-2025/angelica-montini-romano-bindi-fedez-2091959_600_q50.webp",
    "performance_score": 0,
    "domain_rank": 21536,
    "domain_rank_updated": "2025-01-27T23:00:00.000+02:00",
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "1f793a72681854b4c9b0455db38ba87cfe8a9b03",
  "url": "https://www.dagospia.com/cronache/e-romano-bindi-l-ex-fidanzato-angelina-montini-tradiva-fedez-fabrizio-423008",
  "ord_in_thread": 0,
  "parent_url": null,
  "author": null,
  "published": "2025-01-30T19:30:00.000+02:00",
  "title": "Chi È romano bindi, l'ex fidanzato che angelina montini tradiva con fedez? fabrizio corona l'ha ...",
  "text": "\"TORTINO\" INTORTATO - CHI È ROMANO BINDI, L’EX FIDANZATO CHE ANGELINA MONTINI TRADIVA CON FEDEZ? FABRIZIO CORONA L’HA RIBATTEZZATO “TORTINO” PERCHÉ È IL RAM-POLLO DEI BINDI, FAMIGLIA FAMOSA PER I DOLCI E LE TORTE MONOPORZIONE: SECONDO IL RACCONTO DI “FURBIZIO”, BINDI HA MOLLATO ANGELICA DOPO AVER SCOPERTO IL TRADIMENTO CON IL RAPPER – LEI, DOPO IL GIRO DI GIOSTRA CON L’EX SIGNOR FERRAGNI, AVREBBE TENTATO DI TORNARE CON “TORTINO”, MANDANDO SU TUTTE LE FURIE FEDEZ. IL RAPPER PROVÒ A CONTATTARLO E… - VIDEO\n1. CHI È ROMANO BINDI, L'UOMO CHE CORONA CHIAMA \"TORTINO\": IL 'RIVALE' DI FEDEZ\nEstratto dell’articolo di www.today.it\nIn 'Falsissimo' Fabrizio Corona fa nomi e cognomi, trasformando persone che fino a poche ore fa erano sconosciute al gossip in 'vip' dei quali si vuole sapere tutto. L'ex paparazzo dei vip rivelando chi sarebbe la donna che Fedez ha sempre amato, ovvero Angelica Montini, ha portato nel calderone anche il suo (ex?) fidanzato Romano Bindi, rinominato da Corona \"tortino\".\nBindi è estraneo al mondo dello spettacolo, è il rampollo di una nota famiglia di imprenditori italiani. La famiglia Bindi, infatti, è famosa per le torte e i dolci monoporzione che si trovano in molti ristoranti e bar. Da questo collegamento con i dessert, che la sua famiglia produce, nasce il soprannome che Corona gli affibbia.\nBindi sarebbe stato il fidanzato di Angelica Montini, la presunta donna di cui Federico Lucia è sempre stato innamorato. Nell scoop di Corona, il rapper sarebbe stato così geloso del rampollo da arrivare a scrivergli e questo avrebbe mandato su tutte le furie Montini.\nSu Bindi non si sa molto, anzi niente, il suo profilo Instagram (Romibindz) è chiuso. L'unico modo, dunque, per vederlo è tramite le foto che Corona ha condiviso nel suo servizio per 'Falsissimo', la parodia di Verissimo, che ha pubblicato su YouTube.\nTra Romano e Angelica la relazione sarebbe giunta al termine dopo che lui avrebbe scoperto i tradimenti di Montini. Lui l'avrebbe lasciata e lei però sarebbe tornata da lui con una \"lettera d'amore\" chiedendogli di perdonarla. Questo dettaglio sarebbe giunto fino alle orecchie di Fedez, lo avrebbe fatto andare su tutte le furie e lo avrebbe portato a decidere di scrivere a Bindi. Un gesto che Angelica non avrebbe assolutamente approvato, come si evince dalla telefonata che Corona registra e poi pubblica.\n2. CHI È ROMANO BINDI, EX FIDANZATO DI ANGELICA MONTINI SOPRANNOMINATO TORTINO DA CORONA NEL CASO FEDEZ\nEstratto dell’articolo di www.fanpage.it\nAl centro della vicenda che vede protagonisti Chiara Ferragni e Fedez, ci sono anche Angelica Montini, amante del rapper, e il suo fidanzato, Romano Bindi, ribattezzato \"Tortino\" da Fabrizio Corona. Parliamo di un volto lontano dal mondo dello spettacolo: i profili social sono privati e sul suo conto non circolano informazioni. Si sa però che è il nipote di due importanti imprenditori, Romano e Rino Bindi, a capo della storica azienda dolciaria Bindi, famosa per i dessert monoporzione. Proprio da qui è nato il soprannome a lui assegnato dall'ex re dei paparazzi.\n[…] Fidanzato con l'imprenditrice 28enne […] Sarebbe stato lui a lasciarla dopo aver scoperto il tradimento. Queste le parole dell'ex re dei paparazzi:\nLei è fidanzata con Tortino. Incominciano, nel circolino, a girare voci e Tortino inizia a sentire qualcosa che non gli torna. Tortino conosce Fabrizio Corona che in una puntata di Gurulandia racconta, storpiando con qualche dettaglio, che Federico ha una donna che frequenta, fidanzata, di cui è innamorato perso. Tortino fa uno più uno e la lascia.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "negative",
  "categories": [
    "Human Interest",
    "Lifestyle and Leisure"
  ],
  "topics": [
    "Lifestyle and Leisure->lifestyle"
  ],
  "ai_allow": true,
  "has_canonical": false,
  "breaking": false,
  "webz_reporter": false,
  "external_links": [
    "http://www.today.it",
    "http://www.fanpage.it",
    "http://fanpage.it",
    "http://today.it"
  ],
  "external_images": [],
  "entities": {
    "persons": [
      {
        "name": "Angelica Montini",
        "sentiment": "none"
      },
      {
        "name": "Fabrizio Corona",
        "sentiment": "none"
      },
      {
        "name": "Romano Bindi",
        "sentiment": "none"
      },
      {
        "name": "Fedez",
        "sentiment": "none"
      }
    ],
    "organizations": [],
    "locations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": null,
  "rating": null,
  "crawled": "2025-01-31T01:01:36.623+02:00",
  "updated": "2025-01-31T01:01:36.623+02:00"
}