{
  "thread": {
    "uuid": "781db7b01c30b54d1c0fe3001327614c192896ca",
    "url": "https://www.blitzquotidiano.it/video/passeggeri-chiusi-per-5-ore-a-bordo-dellaereo-in-ritardo-scoppia-la-protesta-con-urla-e-pugni-contro-le-cappelliere-3686108",
    "site_full": "www.blitzquotidiano.it",
    "site": "blitzquotidiano.it",
    "site_section": "http://feeds.feedburner.com/blitzquotidiano",
    "site_categories": [
      "media"
    ],
    "section_title": "Blitzquotidiano.it",
    "title": "Passeggeri chiusi per 5 ore a bordo dell'aereo in ritardo, scoppia la protesta con urla e pugni contro le cappelliere",
    "title_full": "Passeggeri chiusi per 5 ore a bordo dell'aereo in ritardo, scoppia la protesta con urla e pugni contro le cappelliere",
    "published": "2025-01-30T20:00:00.000+02:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://www.blitzquotidiano.it/wp-content/uploads/2025/01/2-8.jpg",
    "performance_score": 0,
    "domain_rank": 40534,
    "domain_rank_updated": "2025-01-27T23:00:00.000+02:00",
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "781db7b01c30b54d1c0fe3001327614c192896ca",
  "url": "https://www.blitzquotidiano.it/video/passeggeri-chiusi-per-5-ore-a-bordo-dellaereo-in-ritardo-scoppia-la-protesta-con-urla-e-pugni-contro-le-cappelliere-3686108",
  "ord_in_thread": 0,
  "parent_url": null,
  "author": "Giuseppe Avico",
  "published": "2025-01-30T20:00:00.000+02:00",
  "title": "Passeggeri chiusi per 5 ore a bordo dell'aereo in ritardo, scoppia la protesta con urla e pugni contro le cappelliere",
  "text": "I passeggeri di un volo diretto a Dubai sono rimasti chiusi per cinque ore all’interno dell’aereo. A seguito di questo ritardo, è scoppiata la protesta dei passeggeri, con urla e pugni contro le cappelliere.\nLa protesta dei passeggeri I passeggeri a bordo di un volo Air India diretto da Mumbai a Dubai si sono ritrovati in una situazione di grande stress, quando hanno dovuto attendere circa 5 ore all’interno dell’ aereo in ritardo . Dal nervosismo è nata una vera e propria protesta dei passeggeri , che hanno iniziato ad inveire vivacemente contro lo staff. Qualcuno ha preso di mira anche le cappelliere dell’aereo, colpendole ripetutamente e lamentandosi della mancata assistenza da parte del personale di volo.\nLo staff ha provato invano ad attenuare l’agitazione dei passeggeri, invitati alla calma tramite i messaggi con il microfono di bordo. “Non ci fidiamo più di voi!”, ha urlato qualcuno. “Il capitano non si è fatto vedere nemmeno una volta in 5 ore”, ha dichiarato uno dei passeggeri. L’autore del video pubblicato su Instagram ha scritto: “Alcuni di noi si sono sentiti male”.\nLa compagnia aerea Air India Secondo quanto riferiscono i media locali, il ritardo sarebbe stato provocato da una serie di “ problemi tecnici “. La compagnia aerea coinvolta in questo spiacevole episodio è Air India . Stando alla classifica stilata dalla società di consulenza del settore aereo Skytrax, questa compagnia si è piazzata solo al 90° posto nella lista delle 100 migliori compagnie aeree del mondo nel 2024.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "negative",
  "categories": [
    "Lifestyle and Leisure",
    "Social Issue",
    "Human Interest"
  ],
  "topics": [
    "Lifestyle and Leisure->travel and tourism",
    "Social Issue->social problem",
    "Social Issue->abusive behaviour",
    "Human Interest->human mishap"
  ],
  "ai_allow": true,
  "has_canonical": false,
  "breaking": false,
  "webz_reporter": false,
  "external_links": [],
  "external_images": [],
  "entities": {
    "persons": [],
    "organizations": [],
    "locations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": null,
  "rating": null,
  "crawled": "2025-01-31T01:03:03.380+02:00",
  "updated": "2025-01-31T05:50:21.657+02:00"
}