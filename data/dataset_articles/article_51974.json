{
  "thread": {
    "uuid": "bab759046a3902de45c38a9aa0913f70a92f2aa5",
    "url": "https://www.unionesarda.it/lunione-in-edicola/sconfitta-indolore-per-la-lazio-iuyl0j6u",
    "site_full": "www.unionesarda.it",
    "site": "unionesarda.it",
    "site_section": "https://www.unionesarda.it/sitemaps/rss",
    "site_categories": [
      "media",
      "top_news_th",
      "top_news_it",
      "top_news"
    ],
    "section_title": "L'Unione Sarda.it",
    "title": "Sconfitta indolore per la Lazio",
    "title_full": "Sconfitta indolore per la Lazio",
    "published": "2025-01-31T00:33:00.000+02:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://immagini.unionesarda.it/version/c:NjAyM2Q3ZDEtNTA2OC00:NzcyYjVjOTAtMmJiNi00/image.webp?f=16:9",
    "performance_score": 0,
    "domain_rank": 17602,
    "domain_rank_updated": "2025-01-27T23:00:00.000+02:00",
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "bab759046a3902de45c38a9aa0913f70a92f2aa5",
  "url": "https://www.unionesarda.it/lunione-in-edicola/sconfitta-indolore-per-la-lazio-iuyl0j6u",
  "ord_in_thread": 0,
  "parent_url": null,
  "author": "@UnioneSarda",
  "published": "2025-01-31T00:33:00.000+02:00",
  "title": "Sconfitta indolore per la Lazio",
  "text": "Braga 1\nLazio 0\nBraga (4-3-3) : Hornicek; Gomez (44' st Ferrerira), Oliveira, Niakaté (27` pt Arrey-Mbi), Chissumba (44' st Marin); Fernandes (34' st Martinez), Gorby, Moutinho; Horta, El Ouazzani, Gharbi. In panchina Magalhaes, Sa, Bambu, Rodrigues, Noro, Barbosa, Joao Vasconcelos, Macedo. Allenatore Carlos Carvalhal.\nLazio (4-2-3-1) : Mandas; Marusic, Gigot, Romagnoli, Pellegrini (43' st Zazza); Gila (26' st Dia), Dele-Bashiru; Tchaouna (21' st Isaksen), Pedro, Noslin; Castellanos (43' st Balde). In panchina Furlanetto, Provedel, Serra, Di Tommaso, Nazzaro. Allenatore Baroni.\nArbitro : Brooks (Inghilterra).\nReti : nel pt 6' Horta.\nBraga. Una sconfitta indolore quella della Lazio in Portogallo che cade contro il Braga per 1-0 ma mantiene il primo posto chiudendo davanti a tutti la prima fase dell'Europa League per effetto di una differenza reti migliore nei confronti dell'Athletic Bilbao. A condannare i biancocelesti alla prima sconfitta in campo europeo è la rete di Horta, in avvio, che batte Mandas con un destro chirurgico a fil di palo ma non salva i portoghesi, eliminati nonostante il successo di prestigio.\nLa Lazio – prossimo avversario del Cagliari lunedì alla Domus – deve fare i conti con le assenze che tolgono praticamente un undici intero a Baroni, costretto a fare a meno degli squalificati Zaccagni e Rovella, dei fuori lista Hysaj, Basic, Castrovilli e Ibrahimovic oltre agli infortunati Tavares, Patric, Lazzari e Vecino a cui si aggiunge l'assenza di Guendouzi, rimasto a Roma per un attacco influenzale.\nUna squadra sperimentale, addirittura con Gila adattato in mezzo al campo e tanti Primavera in panchina. E che viene subito colpita a freddo dal destro di Horta che, dopo appena 6 minuti, trova lo spiraglio giusto per battere Mandas facendo baciare il palo al pallone prima di appoggiarsi in rete. I biancocelesti, però, non si perdono d'animo e crescono trascinati soprattutto dall'eterno Pedro. Proprio lo spagnolo prima pennella su punizione, non trovando il bersaglio grosso di poco, poi ci prova con un pallonetto ma finendo in fuorigioco.\nStesso spartito tattico nella ripresa con il Braga a fare la partita e la Lazio che va a folate e va a un passo anche dal pareggio: prima con Noslin, bravo a girare di testa ma trovando ancora Hornicek a dire di no sbarrando la strada con i pugni e poi con il bolide di Dele-Bashiru dal limite sul quale anche il portiere avversario riesce a toccare quel tanto per basta. Alla fine, però, non festeggia nessuno con il Braga eliminato nonostante la vittoria e la Lazio che non pregiudica comunque il primo posto. Rischia, però, di giocare, già agli ottavi, un derby che nessuno, nella Capitale, si augura.\nRIPRODUZIONE RISERVATA",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "negative",
  "categories": [
    "Sport",
    "Human Interest",
    "Lifestyle and Leisure"
  ],
  "topics": [
    "Sport->soccer",
    "Lifestyle and Leisure->game",
    "Lifestyle and Leisure->lifestyle"
  ],
  "ai_allow": true,
  "has_canonical": false,
  "breaking": false,
  "webz_reporter": false,
  "external_links": [],
  "external_images": [],
  "entities": {
    "persons": [
      {
        "name": "Niakaté",
        "sentiment": "negative"
      },
      {
        "name": "Oliveira",
        "sentiment": "negative"
      },
      {
        "name": "Gomez",
        "sentiment": "negative"
      },
      {
        "name": "Joao Vasconcelos",
        "sentiment": "none"
      },
      {
        "name": "Carlos Carvalhal",
        "sentiment": "none"
      },
      {
        "name": "El Ouazzani",
        "sentiment": "none"
      },
      {
        "name": "Furlanetto",
        "sentiment": "none"
      },
      {
        "name": "Di Tommaso",
        "sentiment": "none"
      },
      {
        "name": "Pellegrini",
        "sentiment": "none"
      },
      {
        "name": "Rodrigues",
        "sentiment": "none"
      },
      {
        "name": "Fernandes",
        "sentiment": "none"
      },
      {
        "name": "Romagnoli",
        "sentiment": "none"
      },
      {
        "name": "Martinez",
        "sentiment": "none"
      },
      {
        "name": "Moutinho",
        "sentiment": "none"
      },
      {
        "name": "Isaksen",
        "sentiment": "none"
      },
      {
        "name": "Barbosa",
        "sentiment": "none"
      },
      {
        "name": "Bashiru",
        "sentiment": "none"
      },
      {
        "name": "Marusic",
        "sentiment": "none"
      },
      {
        "name": "Nazzaro",
        "sentiment": "none"
      },
      {
        "name": "Macedo",
        "sentiment": "none"
      },
      {
        "name": "Brooks",
        "sentiment": "none"
      },
      {
        "name": "Noslin",
        "sentiment": "none"
      },
      {
        "name": "Baroni",
        "sentiment": "none"
      },
      {
        "name": "Marin",
        "sentiment": "none"
      },
      {
        "name": "Gigot",
        "sentiment": "none"
      },
      {
        "name": "Balde",
        "sentiment": "none"
      },
      {
        "name": "Pedro",
        "sentiment": "none"
      },
      {
        "name": "Dele",
        "sentiment": "none"
      }
    ],
    "organizations": [
      {
        "name": "Athletic Bilbao",
        "sentiment": "none"
      },
      {
        "name": "Europa",
        "sentiment": "none"
      },
      {
        "name": "Lazio",
        "sentiment": "none"
      },
      {
        "name": "Braga",
        "sentiment": "none"
      }
    ],
    "locations": [
      {
        "name": "Inghilterra",
        "sentiment": "none"
      },
      {
        "name": "Portogallo",
        "sentiment": "none"
      },
      {
        "name": "Mandas",
        "sentiment": "none"
      },
      {
        "name": "Lazio",
        "sentiment": "none"
      },
      {
        "name": "Zazza",
        "sentiment": "none"
      }
    ]
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": null,
  "rating": null,
  "crawled": "2025-01-31T03:01:52.697+02:00",
  "updated": "2025-01-31T03:01:52.697+02:00"
}