{
  "thread": {
    "uuid": "3c117d7341427e5115685ff5b356d1e5b1bfb583",
    "url": "https://www.vanityfair.it/article/megan-fox-machine-gun-kelly-dopo-rottura-rapporti-sono-cosi-gelidi-che-lui-potrebbe-non-essere-presente-nascita-bambino",
    "site_full": "www.vanityfair.it",
    "site": "vanityfair.it",
    "site_section": "https://vanityfair.it/people",
    "site_categories": [
      "media",
      "top_news_it",
      "top_news"
    ],
    "section_title": "Le notizie sulle star e i vip italiani e stranieri | Vanity Fair Italia",
    "title": "Megan Fox e Machine Gun Kelly, dopo la rottura i rapporti sono «così gelidi che lui potrebbe non essere presente alla nascita del loro bambino»",
    "title_full": "Megan Fox e Machine Gun Kelly, dopo la rottura i rapporti sono «così gelidi che lui potrebbe non essere presente alla nascita del loro bambino»",
    "published": "2025-01-30T17:49:00.000+02:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://media-assets.vanityfair.it/photos/679b3a046100b025abd3b259/16:9/w_1280,c_limit/IPA_Agency_IPA30764338.jpg",
    "performance_score": 0,
    "domain_rank": 10161,
    "domain_rank_updated": "2025-01-27T23:00:00.000+02:00",
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "3c117d7341427e5115685ff5b356d1e5b1bfb583",
  "url": "https://www.vanityfair.it/article/megan-fox-machine-gun-kelly-dopo-rottura-rapporti-sono-cosi-gelidi-che-lui-potrebbe-non-essere-presente-nascita-bambino",
  "ord_in_thread": 0,
  "parent_url": null,
  "author": "Roberta Mercuri",
  "published": "2025-01-30T17:49:00.000+02:00",
  "title": "Megan Fox e Machine Gun Kelly, dopo la rottura i rapporti sono «così gelidi che lui potrebbe non essere presente alla nascita del loro bambino»",
  "text": "La rottura tra Megan Fox e Machine Gun Kelly risale allo scorso dicembre, quando lei secondo il gossip avrebbe scoperto messaggi compromettenti sul cellulare del compagno. L'attrice trentottenne, solo un mese prima, aveva annunciato via social di aspettare il suo quarto figlio, il primo con il trentaquattrenne musicista. Ma ora i rapporti tra gli ex fidanzati sarebbero «così gelidi che non è chiaro se Machine Gun Kelly sarà presente quando nascerà il bambino». Lo scrive Tmz, precisando che è stata Megan Fox a voler interrompere ogni contatto col cantante: «Non vuole avere niente a che fare con l'ex. E tutti coloro che la circondano ne sono felici. Sentono che, allontanandolo dalla sua vita, è tornata in sé».\nLa storia tra Megan Fox e Machine Gun Kelly - che si sono conosciuti nel 2019 girando una clip musicale - era sta ufficializzata via social nel luglio 2020 (solo tre mesi prima lei aveva detto addio al marito Brian Austin Green, da cui ha avuto tre figli). Durante i quattro anni di fidanzamento l'attrice e il cantante, tra rotture e ritorni di fiamma, ci avevano abituato a ogni sorta di bizzarria. Ad esempio nell'aprile 2022 lei in un'intervista aveva rivelato: «Beviamo il sangue l'uno dell'altra». Precisando, forse a vantaggio dei lettori troppo impressionabili, che la gente «non deve immaginarci con i calici in stile Game of Thrones mentre beviamo il nostro sangue. Sono solo poche gocce in realtà». Qualche mese prima Megan, postando una foto in cui il rapper le faceva la proposta di nozze, aveva scritto: «Mi ha chiesto di sposarlo. E proprio come in ogni vita prima di questa, e come in ogni vita che seguirà, ho detto sì… e poi abbiamo bevuto il sangue l’una dell’altro».\nIl matrimonio non è mai stato celebrato, e lo scorso dicembre è arrivata la notizia dell'ennesima rottura tra i due: «Durante una vacanza in Colorado per il Giorno del Ringraziamento», aveva spiegato a Tmz una fonte vicina all'ex coppia, «Megan ha iniziato ad avere dei sospetti, ha controllato il telefono del fidanzato e ha trovato messaggi compromettenti che coinvolgevano altre donne. Così ha deciso di lasciarlo». Da allora i due non si sarebbero più visti. E i rapporti sarebbero così gelidi che lui, alla nascita del loro bambino, potrebbe non essere presente.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "negative",
  "categories": [
    "Human Interest",
    "Social Issue",
    "Lifestyle and Leisure"
  ],
  "topics": [
    "Human Interest->celebrity",
    "Social Issue->family",
    "Social Issue->dating and relationships",
    "Social Issue->pregnancy and childbirth",
    "Lifestyle and Leisure->party",
    "Lifestyle and Leisure->lifestyle"
  ],
  "ai_allow": true,
  "has_canonical": false,
  "breaking": false,
  "webz_reporter": false,
  "external_links": [],
  "external_images": [],
  "entities": {
    "persons": [
      {
        "name": "Gun Kelly",
        "sentiment": "negative"
      },
      {
        "name": "Megan Fox",
        "sentiment": "negative"
      },
      {
        "name": "Brian Austin Green",
        "sentiment": "none"
      }
    ],
    "organizations": [
      {
        "name": "Tmz",
        "sentiment": "none"
      }
    ],
    "locations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": null,
  "rating": null,
  "crawled": "2025-01-31T03:02:05.797+02:00",
  "updated": "2025-01-31T03:02:05.797+02:00"
}