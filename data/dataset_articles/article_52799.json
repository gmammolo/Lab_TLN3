{
  "thread": {
    "uuid": "6578ad7c7e700d8cd7f4448401b87482d1594b2c",
    "url": "https://www.ilsussidiario.net/news/adele-e-giorgio-la-convivenza-inizia-male-a-matrimonio-a-prima-vista-gelo-in-casa-lui-rigida-e-frenata/2829214",
    "site_full": "www.ilsussidiario.net",
    "site": "ilsussidiario.net",
    "site_section": "https://ilsussidiario.net",
    "site_categories": [
      "media",
      "top_news_it",
      "top_news"
    ],
    "section_title": "IlSussidiario.net: il Quotidiano Approfondito con le ultime news online",
    "site_title": "IlSussidiario.net: il Quotidiano Approfondito con le ultime news online",
    "title": "Adele e Giorgio, la convivenza inizia male a Matrimonio a prima vista/ Gelo in casa, lui: \"Rigida e",
    "title_full": "Adele e Giorgio, la convivenza inizia male a Matrimonio a prima vista/ Gelo in casa, lui: \"Rigida e",
    "published": "2025-05-01T00:19:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://www.ilsussidiario.net/wp-content/uploads/2025/04/16/adele-giorgio-matrimonio-a-prima.vista-2025.jpg",
    "performance_score": 0,
    "domain_rank": 22589,
    "domain_rank_updated": "2025-04-22T00:00:00.000+03:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "6578ad7c7e700d8cd7f4448401b87482d1594b2c",
  "url": "https://www.ilsussidiario.net/news/adele-e-giorgio-la-convivenza-inizia-male-a-matrimonio-a-prima-vista-gelo-in-casa-lui-rigida-e-frenata/2829214",
  "ord_in_thread": 0,
  "author": "@ilsussidiario",
  "published": "2025-05-01T00:19:00.000+03:00",
  "title": "Adele e Giorgio, la convivenza inizia male a Matrimonio a prima vista/ Gelo in casa, lui: \"Rigida e",
  "text": "Il viaggio di nozze di Adele e Giorgio a Matrimonio a prima vista 2025 è stato caratterizzato da alti e bassi. La coppia ha iniziato a conoscersi, scoprendo le prime affinità ma anche le prime differenze. Ciò che però è chiaro sin da subito è che tra i due non è scoccata la scintilla della passione, almeno non da parte della 25enne che, pur apprezzando i gesti e le gentilezze del marito, è chiaramente non ancora attratta fisicamente da lui.\nGiorgio è pronto ad andare con calma e non ne fa mistero, ritenendo anzi che l’attrazione tra loro ci sia: “Tra me e Adele penso ci sia attrazione, non c’è una grossa barriera ma entrambi ci rispettiamo. Stiamo andando con molta calma, va bene così”, ha ammesso.\nAdele e Giorgio, inizia la convivenza a Matrimonio a prima vista 2025 e nascono i primi problemi\nLe cose per la coppia cambiano, tuttavia, con l’inizio della convivenza. Giorgio e Adele hanno deciso di iniziarla a casa della ragazza, in Emilia, ma le cose non iniziano benissimo. Adele appare sin da subito distaccata, in difficoltà, cosa che Giorgio nota: “Io l’ho vista un pochino frenata, non dico di aspettarmi una Adele a braccia aperte e con un mega sorriso, ma neanche così rigida.”\nAdele, dal suo canto, non fa mistero di sentirsi a disagio perché con un quasi estraneo in casa sua: “Sono contenta che lui sia qui però mi sento un po’ invasa. – ha infatti ammesso alle telecamere di Matrimonio a prima vista 2025 – Non riesco ad essere al 100% easy. Da questa convivenza mi aspetto più realtà, più praticità. Ho sentito tante cose e ho bisogno di capire se sono solo parole o se si trasformano in fatti.” Come andrà la convivenza vera e propria?",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "negative",
  "categories": [
    "Lifestyle and Leisure",
    "Human Interest"
  ],
  "topics": [
    "Lifestyle and Leisure->lifestyle",
    "Lifestyle and Leisure->party",
    "Human Interest->wedding"
  ],
  "ai_allow": true,
  "has_canonical": false,
  "breaking": true,
  "webz_reporter": false,
  "external_links": [],
  "entities": {
    "persons": [
      {
        "name": "Giorgio",
        "sentiment": "negative"
      },
      {
        "name": "Adele",
        "sentiment": "negative"
      }
    ],
    "locations": [
      {
        "name": "Emilia",
        "sentiment": "none"
      }
    ],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-05-01T00:24:38.867+03:00",
  "updated": "2025-04-30T21:33:08.000+00:00"
}