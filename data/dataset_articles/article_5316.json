{
  "thread": {
    "uuid": "91e2ded4ed6d3558daec517e631715caa1e5e6b8",
    "url": "https://kujawsko-pomorska.policja.gov.pl/kb/informacje/wiadomosci/167304,Kolejne-nowe-samochody-dla-kujawsko-pomorskich-policjantow.html",
    "site_full": "kujawsko-pomorska.policja.gov.pl",
    "site": "policja.gov.pl",
    "site_section": "https://www.policja.pl/dokumenty/rss/1-rss-1.rss",
    "site_categories": [
      "social issue",
      "human interest",
      "crime, law and justice"
    ],
    "section_title": "Policja.pl - Aktualności",
    "site_title": null,
    "title": "Kolejne nowe samochody dla kujawsko-pomorskich policjantów",
    "title_full": "Kolejne nowe samochody dla kujawsko-pomorskich policjantów",
    "published": "2026-01-29T13:00:00.000+02:00",
    "replies_count": 0,
    "participants_count": 1,
    "site_type": "news",
    "country": "PL",
    "main_image": "https://kujawsko-pomorska.policja.gov.pl/dokumenty/zalaczniki/136/oryginal/136-427317.jpg",
    "performance_score": 0,
    "domain_rank": 50562,
    "domain_rank_updated": "2026-01-25T23:00:00.000+02:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "91e2ded4ed6d3558daec517e631715caa1e5e6b8",
  "url": "https://kujawsko-pomorska.policja.gov.pl/kb/informacje/wiadomosci/167304,Kolejne-nowe-samochody-dla-kujawsko-pomorskich-policjantow.html",
  "ord_in_thread": 0,
  "author": "Policja Kujawsko-Pomorska",
  "published": "2026-01-29T13:00:00.000+02:00",
  "title": "Kolejne nowe samochody dla kujawsko-pomorskich policjantów",
  "text": "Kolejne nowe samochody dla kujawsko-pomorskich policjantów\nKujawsko-pomorscy policjanci otrzymali 36 nowych nieoznakowanych radiowozów, wartych łącznie blisko 5 milionów złotych. Zakup był możliwy dzięki środkom z Funduszu Pomocy oraz z budżetu Policji. Część aut trafiła już do jednostek na terenie całego województwa. Natomiast pozostałe są w trakcie przygotowania i niebawem pojawią się na ulicach miast naszego regionu.\nW trosce o poprawę bezpieczeństwa mieszkańców oraz zwiększenie skuteczności działań kujawsko-pomorscy policjanci otrzymali nowe nieoznakowane radiowozy. Łączna wartość 36 pojazdów to blisko 5 milionów złotych. Ich zakup był możliwy dzięki środkom pochodzącym z Funduszu Pomocy oraz z budżetu Policji.\n20 sztuk nieoznakowanych radiowozów marki Renault Kangoo typu kombi-van oraz 4 sztuki furgonów Renault Traffic zostało zakupionych z Funduszu Pomocy z myślą o zespołach techników kryminalistyki. Koszt ich zakupu wyniósł prawie 3,5 miliona złotych. Te nowoczesne auta wyposażone w silniki wysokoprężne oraz automatyczne skrzynie biegów trafiły już do komend miejskich i powiatowych na terenie województwa.\nNatomiast ze środków własnych z budżetu Policji, flota samochodów wzbogaciła się o 12 osobowych Renault Megane Grand Coupe. Łączna ich wartość to ponad 1,5 miliona złotych. Nowe „osobówki” wyposażone w benzynowe silniki oraz automatyczne przekładnie są w fazie ostatnich przygotowań w Wydziale Transportu Komendy Wojewódzkiej Policji w Bydgoszczy. Niebawem pojawią się na ulicach miast naszego regionu.\nAutor: asp. Michał Robakowski\nPublikacja: Kamila Ogonowska",
  "summary": null,
  "highlightText": "",
  "highlightTitle": "",
  "highlightThreadTitle": "",
  "language": "polish",
  "sentiment": "positive",
  "categories": [
    "Crime, Law and Justice"
  ],
  "topics": [
    "Crime, Law and Justice->law enforcement",
    "Crime, Law and Justice->police"
  ],
  "ai_allow": true,
  "has_canonical": false,
  "breaking": null,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [],
    "locations": [],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": null,
    "top_news": [],
    "bias": null,
    "source": {
      "type": "gov_news",
      "city": [],
      "state": [],
      "country": [],
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2026-01-29T14:21:36.415+02:00",
  "updated": "2026-01-29T14:24:44.000+02:00"
}