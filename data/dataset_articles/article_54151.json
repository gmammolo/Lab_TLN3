{
  "thread": {
    "uuid": "ccad9fff3e91e4a5d103643084397c03a70127b2",
    "url": "https://www.dissapore.com/notizie/il-no-show-e-un-problema-sempre-piu-grande-per-la-ristorazione-italiana/",
    "site_full": "www.dissapore.com",
    "site": "dissapore.com",
    "site_section": "https://www.dissapore.com/feed/",
    "site_categories": [
      "food",
      "italian_cuisine"
    ],
    "section_title": "Dissapore",
    "site_title": "Dissapore, niente di sacro tranne il cibo",
    "title": "Il no show è un problema sempre più grande per la ristorazione italiana",
    "title_full": "Il no show è un problema sempre più grande per la ristorazione italiana",
    "published": "2025-09-25T11:04:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://images.dissapore.com/wp-content/uploads/2025/08/tavolo-ristorante-cover.jpg?width=1280&height=720&quality=75",
    "performance_score": 0,
    "domain_rank": 61812,
    "domain_rank_updated": "2025-09-22T00:00:00.000+03:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "ccad9fff3e91e4a5d103643084397c03a70127b2",
  "url": "https://www.dissapore.com/notizie/il-no-show-e-un-problema-sempre-piu-grande-per-la-ristorazione-italiana/",
  "ord_in_thread": 0,
  "author": "Luca Venturino",
  "published": "2025-09-25T11:04:00.000+03:00",
  "title": "Il no show è un problema sempre più grande per la ristorazione italiana",
  "text": "Nome inglese ma più che eloquente – no show, fingersi morti o dispersi. Il significato, dicevamo, si intuisce facilmente: è quella pratica che consiste nel non presentarsi senza alcun avviso, fingendosi – per l’appunto – morti come fanno gli opossum. È un problema reale, e sempre più grave per la ristorazione italiana.\nL’Osservatorio Incrementoo-Ristorazione 2025 ha analizzato oltre 212.000 prenotazioni in 300 ristoranti italiani da gennaio ad agosto di quest’anno. I dati interessanti sono molti: quel che ci interessa, per ora, è che ciò che in assoluto più preoccupa i ristoratori dello Stivale sono proprio gli opossum.\nI numeri del no show in Italia\nIl fenomeno numero uno nella classifica nera delle preoccupazioni è il no show, per l’appunto, che in media toccano il 12,8%. La sensazione di déjà vbu ve la spieghiamo noi: un anno fa appena uno studio condotto da TheFork in collaborazione con Commestibile aveva preso in esame le cause e le conseguenze del no show, interfacciandosi con i clienti e gli stessi ristoratori; e scoperto che il 12% degli intervistati ha ammesso di averlo fatto almeno una volta.\nI bacini di utenza, per caratteristiche e numeri, sono ovviamente difficili da paragonare; ma il punto è che il fenomeno esiste, ha un corpo significativo e pesa sulla testa di chi fa ristorazione da anni. Ci sono le contromisure, che si rivelano più o meno efficaci: le caparre riducono il fenomeno al 5,4% (-58%); mentre i reminder – siano questi via WhatsApp, email o SMS – tagliano la torre del 32%.\nAndrea Pili, proprietario e maître di Hostaria Via Aemilia a Cagliari intervistato da Il Gusto, conferma quanto visto: “Il problema grosso che si è verificato questa estate è stato quello dei no-show”. La sua idea per correre ai ripari? Prenotazione con carta ed eventuale penale. Max Mariola gli fa eco: gli opossum sono “un problema serio, che siamo ancora lontani dal risolvere”.\nTra gli altri dati del rapporto il più rilevante riguarda il cabnale di prenotazione: 38% passa da piattaforme specializzate, il 22% da sito o Google, mentre il telefono pesa per il 21%. Un flusso così importante e in crescita, di fatto, si presta bene all’introduzione di misure come quella suggerita da Pili: gli opossum spingeranno verso una caparra obbligatoria in prenotazione?",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "negative",
  "categories": [
    "Lifestyle and Leisure",
    "Social Issue"
  ],
  "topics": [
    "Lifestyle and Leisure->leisure venue",
    "Lifestyle and Leisure->holiday",
    "Lifestyle and Leisure->lifestyle",
    "Social Issue->communities",
    "Social Issue->values",
    "Social Issue->social problem"
  ],
  "ai_allow": true,
  "has_canonical": false,
  "breaking": false,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [],
    "locations": [
      {
        "name": " Itali",
        "sentiment": "none"
      }
    ],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-09-25T11:17:28.880+03:00",
  "updated": "2025-09-25T11:26:59.000+03:00"
}