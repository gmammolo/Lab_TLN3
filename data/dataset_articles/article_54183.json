{
  "thread": {
    "uuid": "5a832dd83f7ab95b5ba0dc7c397ca80e31ba1013",
    "url": "https://www.lanazione.it/viareggio/cronaca/il-surf-da-fastidio-ai-36065880",
    "site_full": "www.lanazione.it",
    "site": "lanazione.it",
    "site_section": "https://www.lanazione.it/sitemaps/nazione/sitemap_news1.xml",
    "site_categories": [
      "media",
      "top_news_it",
      "top_news"
    ],
    "section_title": "",
    "site_title": "La Nazione - Tutte le ultime notizie in tempo reale dalla Toscana",
    "title": "Il surf dà fastidio ai bagnanti: \"Da noi impossibile lavorare\"",
    "title_full": "Il surf dà fastidio ai bagnanti: \"Da noi impossibile lavorare\"",
    "published": "2025-09-25T05:38:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "",
    "performance_score": 0,
    "domain_rank": 17146,
    "domain_rank_updated": "2025-09-22T00:00:00.000+03:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "5a832dd83f7ab95b5ba0dc7c397ca80e31ba1013",
  "url": "https://www.lanazione.it/viareggio/cronaca/il-surf-da-fastidio-ai-36065880",
  "ord_in_thread": 0,
  "author": "La Nazione",
  "published": "2025-09-25T05:38:00.000+03:00",
  "title": "Il surf dà fastidio ai bagnanti: \"Da noi impossibile lavorare\"",
  "text": "\"Farò un ultimo tentativo alla spiaggia libera di Motrone, poi deciderò se continuare o se trasferirmi alle Canarie\". Si sfoga così Marco Romano (nella foto), 32enne di Fiumetto, da 12 anni istruttore di surf della \"We ride surf school\", che viaggia a una media di 300 tesserati l’anno. Le lezioni impartite ai disabili dell’associazione \"Abc\" sono state fonte di gioia, ma lascerà lo stabilimento che lo ha ospitato a Tonfano a causa dei dissapori con i clienti.\n\"Quest’anno ho lavorato a Tonfano e Forte – spiega – ma dovrò trovare una nuova postazione. La decina di tavole che sistemo sulla battigia sono diventate un fastidio per i clienti, i quali dicono che ’tappiamo la vista del mare’. I nostri balneari dovrebbero dare una strigliata a questo tipo di clientela. Viaggio spesso: tutti i posti che godono di onde hanno scuole di surf, è una realtà emergente in tutto il mondo, non è solo sport ma anche terapia, vedi i corsi con l’Abc. Siamo un valore e non un problema: anzi, a volte salviamo vite perché siamo i primi a raggiungere i bagnanti al largo\". Il dispiacere per dover lasciare Tonfano è tanto (\"specie per i bimbi che si erano affezionati a me, e io a loro\"), ma Marco non vede grandi alternative: \"Chi viene per i corsi porta ossigeno all’economia e alla visibilità della Versilia, che non è solo champagne e caviale. Proverò con un bagno dalla mentalità elastica o con la spiaggia libera\".\nd.m.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "negative",
  "categories": [
    "Lifestyle and Leisure",
    "Human Interest",
    "Environment"
  ],
  "topics": [
    "Lifestyle and Leisure->outdoor recreational activities",
    "Lifestyle and Leisure->lifestyle",
    "Environment->water",
    "Environment->environmental pollution",
    "Environment->nature"
  ],
  "ai_allow": true,
  "has_canonical": false,
  "breaking": null,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [
      {
        "name": "Marco Romano",
        "sentiment": "none"
      }
    ],
    "locations": [
      {
        "name": "Motrone",
        "sentiment": "none"
      },
      {
        "name": "Tonfano",
        "sentiment": "none"
      },
      {
        "name": "Canarie",
        "sentiment": "none"
      }
    ],
    "organizations": [
      {
        "name": "Abc",
        "sentiment": "none",
        "tickers": [
          {
            "ticker": null,
            "exchange": null
          }
        ]
      }
    ]
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [
      "top_news_it",
      "top_news"
    ],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-09-25T11:25:32.626+03:00",
  "updated": "2025-09-26T12:08:21.000+03:00"
}