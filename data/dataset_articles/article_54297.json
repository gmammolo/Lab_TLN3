{
  "thread": {
    "uuid": "07628d0a09a32cc0db6dc85555774489267889dc",
    "url": "https://radiogold.it/news-alessandria/417040-pigiama-run-2025-alessandria-rinvio-4-ottobre-borgoratto/",
    "site_full": "radiogold.it",
    "site": "radiogold.it",
    "site_section": "https://radiogold.it/news/categoria/news-alessandria/eventi",
    "site_categories": [
      "media"
    ],
    "section_title": "Ultime Notizie e News per il Tempo Libero in Alessandria e Provincia",
    "site_title": "Radio Gold News Alessandria - Ultime Notizie di Alessandria e Provincia",
    "title": "Maltempo obbliga a rinviare la Pigiama Run: appuntamento a Borgoratto il 4 ottobre",
    "title_full": "Maltempo obbliga a rinviare la Pigiama Run: appuntamento a Borgoratto il 4 ottobre",
    "published": "2025-09-25T11:48:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://radiogold.it/wp-content/uploads/2025/09/WhatsApp-Image-2025-09-25-at-10.31.54.jpeg",
    "performance_score": 0,
    "domain_rank": 167788,
    "domain_rank_updated": "2025-09-22T00:00:00.000+03:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "07628d0a09a32cc0db6dc85555774489267889dc",
  "url": "https://radiogold.it/news-alessandria/417040-pigiama-run-2025-alessandria-rinvio-4-ottobre-borgoratto/",
  "ord_in_thread": 0,
  "author": "Tatiana Gagliano",
  "published": "2025-09-25T11:48:00.000+03:00",
  "title": "Maltempo obbliga a rinviare la Pigiama Run: appuntamento a Borgoratto il 4 ottobre",
  "text": "25 Settembre 2025\n10:48\nMaltempo obbliga a rinviare la Pigiama Run: appuntamento a Borgoratto il 4 ottobre\nBORGORATTO – A causa del maltempo, la seconda edizione della Pigiama Run della Lilt di Alessandria è stata posticipata di qualche giorno. L’evento, inizialmente in programma venerdì 26 settembre, si svolgerà sabato 4 ottobre a Borgoratto Alessandrino, sempre con lo stesso spirito solidale: correre o camminare in pigiama per testimoniare vicinanza ai piccoli pazienti oncologici.\nL’appuntamento è in Piazza Roma, dove dalle 16 si aprirà il Village di Spazio LILT con musica, intrattenimento, attività per bambini e tante sorprese. La corsa non competitiva, aperta a tutti – famiglie, sportivi, gruppi o singoli – scatterà invece alle 18 lungo i 4 chilometri del Percorso degli Artisti.\nIl pigiama, simbolo dell’iniziativa, rappresenta un gesto concreto di solidarietà verso i bambini ricoverati nei reparti oncologici pediatrici. Ogni partecipante riceverà pettorale, pacco gara e omaggi degli sponsor fino a esaurimento.\nIl ricavato sarà destinato all’Ospedale Infantile Cesare Arrigo di Alessandria per realizzare una stanza dell’accoglienza e della comunicazione a misura di bambino, un ambiente decorato e rassicurante in cui équipe sanitarie e famiglie possano incontrarsi riducendo le paure dei piccoli pazienti.\nDopo la camminata, la festa continuerà in Piazza Roma con stand gastronomici e musica. Un’occasione per fare del bene divertendosi e per sostenere un progetto che vuole rendere più umano e meno spaventoso il percorso di cura dei bambini. Le iscrizioni restano aperte fino al 4 ottobre sul sito pigiamarun.it/alessandria",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "negative",
  "categories": [
    "Social Issue",
    "Lifestyle and Leisure"
  ],
  "topics": [
    "Social Issue->social problem",
    "Social Issue->communities",
    "Lifestyle and Leisure->leisure",
    "Lifestyle and Leisure->outdoor recreational activities"
  ],
  "ai_allow": true,
  "has_canonical": false,
  "breaking": false,
  "webz_reporter": false,
  "external_links": [
    "https://www.pigiamarun.it/alessandria/",
    "https://www.pigiamarun.it/alessandria",
    "https://pigiamarun.it/alessandria/"
  ],
  "external_images": [],
  "internal_images": [],
  "entities": {
    "persons": [],
    "locations": [
      {
        "name": "Borgoratto Alessandrino",
        "sentiment": "none"
      },
      {
        "name": "Piazza Roma",
        "sentiment": "none"
      },
      {
        "name": "Alessandria",
        "sentiment": "none"
      }
    ],
    "organizations": [
      {
        "name": "Lilt",
        "sentiment": "none",
        "tickers": [
          {
            "ticker": null,
            "exchange": null
          }
        ]
      }
    ]
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-09-25T11:53:51.060+03:00",
  "updated": "2025-09-25T11:57:30.000+03:00"
}