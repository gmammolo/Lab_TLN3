{
  "thread": {
    "uuid": "8362bd9e78e21cc77a5ac98b7ea82173f29b1f72",
    "url": "https://www.ilsussidiario.net/news/barbara-durso-fuori-da-mediaset-sostituita-da-gianluigi-nuzzi-groppelli-svela-retroscena-ecco-cosa-penso/2885223/",
    "site_full": "www.ilsussidiario.net",
    "site": "ilsussidiario.net",
    "site_section": "https://ilsussidiario.net",
    "site_categories": [
      "media",
      "top_news_it",
      "top_news"
    ],
    "section_title": "IlSussidiario.net: il Quotidiano Approfondito con le ultime news online",
    "site_title": "IlSussidiario.net: il Quotidiano Approfondito con le ultime news online",
    "title": "Barbara D'Urso fuori da Mediaset sostituita da Gianluigi Nuzzi, Groppelli svela retroscena/ \"Ecco",
    "title_full": "Barbara D'Urso fuori da Mediaset sostituita da Gianluigi Nuzzi, Groppelli svela retroscena/ \"Ecco",
    "published": "2025-09-25T12:03:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://www.ilsussidiario.net/wp-content/uploads/2025/09/24/Barbara_durso_pomeriggio_5.jpg",
    "performance_score": 0,
    "domain_rank": 39479,
    "domain_rank_updated": "2025-09-22T00:00:00.000+03:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "8362bd9e78e21cc77a5ac98b7ea82173f29b1f72",
  "url": "https://www.ilsussidiario.net/news/barbara-durso-fuori-da-mediaset-sostituita-da-gianluigi-nuzzi-groppelli-svela-retroscena-ecco-cosa-penso/2885223/",
  "ord_in_thread": 0,
  "author": "@ilsussidiario",
  "published": "2025-09-25T12:03:00.000+03:00",
  "title": "Barbara D'Urso fuori da Mediaset sostituita da Gianluigi Nuzzi, Groppelli svela retroscena/ \"Ecco",
  "text": "Barbara D'Urso a Ballando con le stelle 2025, fuori da Mediaset e sostituita da Gianluigi Nuzzi: Patrizia Groppelli svela cosa pensa\nBarbara D’Urso cacciata da Mediaset va a Ballando con le stelle 2025, parla Patrizia Groppelli: “Ecco cosa penso”\nLa cacciata da Barbara D’Urso da Pomeriggio Cinque e il burrascoso addio a Mediaset continuano a far discutere e parlare anche dopo anni. E mentre adesso la conduttrice partenopea è pronta a scendere in pista a Ballando con le stelle 2025, una delle sue storiche opinioniste Patrizia Groppelli, ha rotto il silenzio rivelando che cosa ne pensa. In una lunga intervista concessa a Lollo Magazine ha rivelato che per lei Barbara D’Urso è stata una grandissima scuola, bastava guardarla per capire tutto di televisione e come gestire più programmi insieme.\nE poi scendendo più nel dettaglio e nello specifico, Patrizia Groppelli sull’addio di Barbara D’Urso a Mediaset e la chiusura drastica delle sue trasmissioni ha ammesso: “Tutti noi ci siamo detti “ma adesso dove andiamo a parare?”. Poi ovviamente è dispiaciuto, però forse quell’epoca doveva finire, tutto ha un inizio e una fine e poi si aprono nuove strade.” La moglie di Alessandro Sallusti, tuttavia, è convinta che chiusa una porta si apra un portone ed infatti per la Groppelli la partecipazione di Barbara D’Urso a Ballando con le stelle 2025 potrebbe essere un nuovo trampolino di lancio: “Farà un’ottima trasmissione, avrà un gran successo e ne siamo felici… Se partecipare a uno show come concorrente significa fare un passo indietro? In realtà io dico che ricominciare da capo fa sempre bene. In questo lavoro, secondo me, la cosa fondamentale è avere umiltà” .\nBarbara D’Urso sostituita da Gianluigi Nuzzi, Patrizia Groppelli si sbilancia: “Troppa cronaca”\nInfine Patrizia Groppelli ha concluso l’intervista a Casa Lollo rivelando cosa ne pensa di Gianluigi Nuzzi che con il suo Dentro La Notizia ha sostituito Barbara D’Urso a Pomeriggio Cinque: “C’è molta cronaca che è fatta magistralmente da Nuzzi, lui è preparatissimo su questo tipo di cose. Lui è un grande professionista e per me lui è la cronaca…Quando mi dicono di parlare di cose di cronaca non mi sento tanto nel mio territorio, io sono più di pancia e più ferrata su altri temi. Ci sono psicologhi, criminologi che parlano bene di cronaca, io non mi sento molto credibile sulla cronaca e non credo di essere competente”. Insomma, per la Groppelli c’è troppa cronaca anche se trattata magistralmente e poco gossip e spettacolo.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "negative",
  "categories": [
    "Arts, Culture and Entertainment",
    "Human Interest",
    "Lifestyle and Leisure"
  ],
  "topics": [
    "Arts, Culture and Entertainment->mass media",
    "Arts, Culture and Entertainment->news media",
    "Arts, Culture and Entertainment->television",
    "Human Interest->celebrity",
    "Lifestyle and Leisure->lifestyle"
  ],
  "ai_allow": true,
  "has_canonical": false,
  "breaking": true,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [
      {
        "name": "Barbara D'Urso",
        "sentiment": "negative"
      },
      {
        "name": "Gianluigi Nuzzi",
        "sentiment": "negative"
      },
      {
        "name": "Patrizia Groppelli",
        "sentiment": "none"
      },
      {
        "name": "Lollo Magazine",
        "sentiment": "none"
      }
    ],
    "locations": [],
    "organizations": [
      {
        "name": "Mediaset",
        "sentiment": "negative",
        "tickers": [
          {
            "ticker": "MS",
            "exchange": "MIL"
          }
        ]
      }
    ]
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [
      "top_news_it",
      "top_news"
    ],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-09-25T12:14:53.668+03:00",
  "updated": "2025-09-26T13:08:11.000+03:00"
}