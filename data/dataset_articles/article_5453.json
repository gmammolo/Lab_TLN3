{
  "thread": {
    "uuid": "728a02b8aeb35a635108448ee1e09627fbae0289",
    "url": "https://www.targatocn.it/2026/01/29/leggi-notizia/argomenti/attualita/articolo/carcere-di-cuneo-agente-salva-in-extremis-la-vita-a-un-detenuto-durante-il-servizio-notturno.html",
    "site_full": "www.targatocn.it",
    "site": "targatocn.it",
    "site_section": "https://www.targatocn.it/rss.xml",
    "site_categories": [
      "media",
      "top_news_it",
      "top_news",
      "sport",
      "economy, business and finance",
      "lifestyle and leisure",
      "crime, law and justice",
      "politics",
      "human interest",
      "arts, culture and entertainment",
      "health"
    ],
    "section_title": "TargatoCn.it",
    "site_title": "Targatocn.it&nbsp;-&nbsp;Notizie provincia di Cuneo - News e video in tempo reale di cronaca, politica, attualità, eventi",
    "title": "Carcere di Cuneo, agente salva in extremis la vita a un detenuto durante il servizio notturno",
    "title_full": "Carcere di Cuneo, agente salva in extremis la vita a un detenuto durante il servizio notturno",
    "published": "2026-01-29T15:01:00.000+02:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://www.targatocn.it/fileadmin/archivio/targatocn/polizia_penitenziaria_con_chiavi_cella_torinoggi.jpg",
    "performance_score": 0,
    "domain_rank": 65066,
    "domain_rank_updated": "2026-01-25T23:00:00.000+02:00",
    "licensing_agency": [],
    "social": {
      "facebook": {
        "likes": 1,
        "comments": 0,
        "shares": 19
      },
      "vk": {
        "shares": 0
      }
    }
  },
  "uuid": "728a02b8aeb35a635108448ee1e09627fbae0289",
  "url": "https://www.targatocn.it/2026/01/29/leggi-notizia/argomenti/attualita/articolo/carcere-di-cuneo-agente-salva-in-extremis-la-vita-a-un-detenuto-durante-il-servizio-notturno.html",
  "ord_in_thread": 0,
  "author": "c.s.",
  "published": "2026-01-29T15:01:00.000+02:00",
  "title": "Carcere di Cuneo, agente salva in extremis la vita a un detenuto durante il servizio notturno",
  "text": "Nella tarda serata del 27 gennaio scorso, alle ore 21:15, presso la Casa Circondariale di Cuneo – Padiglione Stura, Sezione B, un detenuto è stato colto da un improvviso e gravissimo malore, perdendo conoscenza e risultando privo di battito cardiaco.\nL’agente di Polizia Penitenziaria F.G., in servizio di supporto, è prontamente intervenuto con lucidità e sangue freddo, eseguendo in maniera determinante le manovre di rianimazione cardiopolmonare. Grazie alle tempestive compressioni toraciche praticate, è stata ripristinata l’attività cardiaca del detenuto, che è stato mantenuto in vita fino all’arrivo dei sanitari del 118. Durante l’intervento erano presenti anche il personale della Sorveglianza Generale e un Vice Sovrintendente.\nL’episodio, avvenuto in orario notturno e in un contesto operativo complesso, evidenzia ancora una volta l’elevata professionalità, la preparazione e il senso del dovere del personale di Polizia Penitenziaria, spesso chiamato a sopperire a gravi carenze strutturali e sanitarie.\nDichiara Leo Beneduci, Segretario Generale OSAPP:\n«L’intervento dell’agente F.G. è stato determinante e ha salvato una vita. Chiediamo formalmente all’Amministrazione il giusto riconoscimento per l’agente e per tutto il personale intervenuto. Ormai il personale di Polizia Penitenziaria è completamente abbandonato da tutti, ma continua a svolgere con responsabilità le proprie funzioni, e quanto accaduto a Cuneo lo dimostra in modo inequivocabile».",
  "summary": "Nella tarda serata del 27 gennaio scorso, alle ore 21:15, presso la Casa Circondariale di Cuneo – Padiglione Stura, Sezione B, un detenuto è stato colto da un improvviso e gravissimo malore, perdendo conoscenza e risultando privo di battito cardiaco. L’agente di Polizia Penitenziaria F.G., in servizio di supporto, è prontamente intervenuto con lucidità e sangue freddo, eseguendo in maniera determinante le manovre di rianimazione cardiopolmonare. Grazie alle tempestive compressioni toraciche praticate, è stata ripristinata l’attività cardiaca del detenuto, che è stato mantenuto in vita fino all’arrivo dei sanitari del 118.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Crime, Law and Justice"
  ],
  "topics": [
    "Crime, Law and Justice->law enforcement",
    "Crime, Law and Justice->arrest"
  ],
  "ai_allow": true,
  "has_canonical": false,
  "breaking": true,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [],
    "locations": [],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [
      "top_news_it",
      "top_news"
    ],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2026-01-29T15:48:35.397+02:00",
  "updated": "2026-01-29T15:50:40.000+02:00"
}