{
  "thread": {
    "uuid": "d79127729150ceafcc794f2d33670b919d158c4b",
    "url": "https://www.oasport.it/2025/09/carlos-alcaraz-si-fa-male-a-tokyo-mani-sul-volto-poi-riparte/",
    "site_full": "www.oasport.it",
    "site": "oasport.it",
    "site_section": "https://www.oasport.it",
    "site_categories": [
      "tennis",
      "sports"
    ],
    "section_title": "OA Sport - Il Tempio dello Sport",
    "site_title": "OA Sport - Il Tempio dello Sport",
    "title": "Carlos Alcaraz si fa male a Tokyo: mani sul volto, poi riparte",
    "title_full": "Carlos Alcaraz si fa male a Tokyo: mani sul volto, poi riparte",
    "published": "2025-09-25T13:25:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "",
    "performance_score": 0,
    "domain_rank": 21924,
    "domain_rank_updated": "2025-09-22T00:00:00.000+03:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "d79127729150ceafcc794f2d33670b919d158c4b",
  "url": "https://www.oasport.it/2025/09/carlos-alcaraz-si-fa-male-a-tokyo-mani-sul-volto-poi-riparte/",
  "ord_in_thread": 0,
  "author": "Giandomenico Tiseo",
  "published": "2025-09-25T13:25:00.000+03:00",
  "title": "Carlos Alcaraz si fa male a Tokyo: mani sul volto, poi riparte",
  "text": "Uno spavento per Carlos Alcaraz nel suo esordio a Tokyo . Il n.1 del mondo, impegnato nel primo turno dell’ATP500 giapponese contro l’argentino Sebastian Baez , è stato costretto a richiedere l’intervento del medico per via di una distorsione alla caviglia del piede sinistro . Si era sullo score di 2-2 (15-0 per Baez) nel primo set, dopo che il sudamericano era riuscito a recuperare il break di apertura.\nCarlitos , nel tentativo di recuperare una stop-volley di Baez, ha subìto una distorsione al piede sinistro, imputatosi nel momento dello scatto verso la pallina . Il n.1 ATP è finito così a terra, mettendosi le mani sul volto per la preoccupazione.\nIMMAGINI E VIDEO INFORTUNIO ALCARAZ Medical time out con un po’ di paura per Carlos Alcaraz a Tokyo: lo spagnolo appoggia male il piede sinistro e si fa fasciare la caviglia. Per ora comunque resta in campo pic.twitter.com/TFhK4915kU\n— Giovanni Pelazzo (@giovannipelazzo) September 25, 2025\nAlcaraz in serious discomfort\nDoesnt look good. Achiles? pic.twitter.com/uBAU6HVsXQ\n— Tennis Masterr (@tennismasterr) September 25, 2025\nTuttavia, la distorsione che il murciano si è procurato non si è rivelata poi così grave come si poteva pensare in un primo momento . Alcaraz, infatti, è riuscito a proseguire nella frazione , riuscendo a strappare il servizio al suo avversario nel nono game e avendo quindi la possibilità di concludere in proprio favore il set .\nLa partita, però, è stata interrotta per pioggia sul punteggio di 5-4 per lo spagnolo , che potrebbe anche giovarsi di questo stop per verificare le condizioni della sua caviglia.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "negative",
  "categories": [
    "Sport",
    "Human Interest",
    "Lifestyle and Leisure"
  ],
  "topics": [
    "Sport->sport event",
    "Sport->tennis",
    "Sport->sport achievement",
    "Human Interest->human mishap",
    "Lifestyle and Leisure->exercise and fitness"
  ],
  "ai_allow": true,
  "has_canonical": false,
  "breaking": false,
  "webz_reporter": false,
  "external_links": [
    "https://twitter.com/tennismasterr/status/1971149562481082710?ref_src=twsrc%5Etfw",
    "https://t.co/uBAU6HVsXQ",
    "https://twitter.com/giovannipelazzo/status/1971150447584149720?ref_src=twsrc%5Etfw",
    "https://t.co/TFhK4915kU",
    "https://twitter.com/giovannipelazzo/status/1971150447584149720",
    "https://www.twitter.com/tennismasterr/status/1971149562481082710?ref_src=twsrc%5Etfw",
    "https://www.t.co/uBAU6HVsXQ",
    "https://twitter.com/tennismasterr/status/1971149562481082710",
    "https://www.twitter.com/giovannipelazzo/status/1971150447584149720?ref_src=twsrc%5Etfw",
    "https://www.t.co/TFhK4915kU"
  ],
  "external_images": [],
  "internal_images": [],
  "entities": {
    "persons": [
      {
        "name": "Carlos Alcaraz",
        "sentiment": "negative"
      },
      {
        "name": "Giovanni Pelazzo",
        "sentiment": "none"
      },
      {
        "name": "Sebastian Baez",
        "sentiment": "none"
      },
      {
        "name": "Carlitos",
        "sentiment": "none"
      }
    ],
    "locations": [
      {
        "name": "Tokyo",
        "sentiment": "none"
      }
    ],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-09-25T13:38:23.300+03:00",
  "updated": "2025-09-25T13:41:44.000+03:00"
}