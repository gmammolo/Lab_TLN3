{
  "thread": {
    "uuid": "721a64c68904190acb2579caa44bdff8dec1d392",
    "url": "https://www.ilgiornale.it/news/attualit/hai-chiodi-garofano-casa-occhio-questi-marchi-e-lotti-non-2542263.html",
    "site_full": "www.ilgiornale.it",
    "site": "ilgiornale.it",
    "site_section": "https://titoli.net/time",
    "site_categories": [
      "media",
      "tech",
      "top_news_it",
      "top_news"
    ],
    "section_title": "Ultime notizie - Titoli.net",
    "site_title": "il Giornale - Ultime notizie su attualit&#xE0;, politica ed economia",
    "title": "Hai chiodi di garofano in casa? Occhio a questi marchi e lotti: non sono sicuri",
    "title_full": "Hai chiodi di garofano in casa? Occhio a questi marchi e lotti: non sono sicuri",
    "published": "2025-09-25T13:38:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://img.ilgcdn.com/sites/default/files/styles/social/public/foto/2025/08/14/1755189830-supermarket-507295-1280.jpg?_=1755189830",
    "performance_score": 0,
    "domain_rank": 6504,
    "domain_rank_updated": "2025-09-22T00:00:00.000+03:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 1
      },
      "vk": {
        "shares": 0
      }
    }
  },
  "uuid": "721a64c68904190acb2579caa44bdff8dec1d392",
  "url": "https://www.ilgiornale.it/news/attualit/hai-chiodi-garofano-casa-occhio-questi-marchi-e-lotti-non-2542263.html",
  "ord_in_thread": 0,
  "author": "Federico Garau",
  "published": "2025-09-25T13:38:00.000+03:00",
  "title": "Hai chiodi di garofano in casa? Occhio a questi marchi e lotti: non sono sicuri",
  "text": "Il ministero della Salute ha disposto il ritiro dai supermercati di diversi lotti di spezie per la presenza di residui di pesticidi. I marchi coinvolti sono diversi, e sono almeno cinque i richiami effettuati. La spezia soggetta al ritiro è un ingrediente molto amato nelle cucine italiane, vale a dire il chiodo di garofano.\nIl primo allarme risale allo scorso 11 settembre, e da allora le richieste di ritiro sono proseguite. La spezia contaminata arriva da un unico produttore, tuttavia è stata diffusa con marchi differenti, ecco perché sono state emanate diverse allerte. Occorre dunque fare attenzione e controllare bene di non essere in possesso di uno di quei lotti potenzialmente pericolosi.\nI prodotti interessati dal richiamo sono quelli del marchio Primia, che vengono venduti sugli scaffali dei supermercati Tigros, Basko e Iperal, ed hanno il numero di lotto L15069C; poi del marchio Selex, venduto nei supermercati A&O e Famila, con numero lotto L15069C, poi Decò e Il Gigante, con lotto rispettivamente L07085C e L07083C. Segnalata anche la spezia chiodi di garafono per Conad, con lotto L14073C, e poi Don Jerez, venduto da Eurospin, con lotto L14078C. Il richiamo più recente è quello relativo alla spezia di marchio Metro (lotto L06056C).\nTutti i lotti sono stati confezionati dall'azenda Drogheria e Alimentari Spa in vasetti da 350 grammi. La data di scadenza indicata è 29/02/28.\nCome motivo di richiamo viene indicato il ritrovamento di pesticida con valori superiori ai limiti previsti dalla legge. Questi residui possono essere presenti negli alimenti di origine vegetale e animale dal momento che i pesticidi vengono utilizzati nelle fasi precedenti alla trasformazioni in prodotti per proteggere le piante dalle malattie e dagli insetti.\nPurtroppo alcune tracce possono rimanere negli alimenti, ma le autorità europee e italiane hanno imposto dei limiti precisi.Chiunque si trovi in possesso di uno di questi lotti è invitato a non consumare il prodotto e a riportarlo al punto vendita.\nnetiquette.\nQuile norme di comportamento per esteso.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "negative",
  "categories": [
    "Health",
    "Social Issue",
    "Lifestyle and Leisure"
  ],
  "topics": [
    "Health->government health care",
    "Health->health organisation",
    "Health->poisoning",
    "Social Issue->social services",
    "Social Issue->public housing",
    "Social Issue->social problem",
    "Lifestyle and Leisure->organic food",
    "Lifestyle and Leisure->house and home",
    "Lifestyle and Leisure->lifestyle"
  ],
  "ai_allow": true,
  "has_canonical": false,
  "breaking": true,
  "webz_reporter": false,
  "external_links": [
    "https://it.wikipedia.org/wiki/Netiquette",
    "https://www.it.wikipedia.org/wiki/Netiquette"
  ],
  "external_images": [],
  "internal_images": [],
  "entities": {
    "persons": [],
    "locations": [],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": null,
    "top_news": [
      "top_news_it",
      "top_news"
    ],
    "bias": "center",
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-09-25T13:49:34.649+03:00",
  "updated": "2025-09-26T14:10:49.000+03:00"
}