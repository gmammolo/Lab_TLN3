{
  "thread": {
    "uuid": "8a3049766dcb0dd44899fb009344f345e3589bc5",
    "url": "https://agenparl.eu/2025/01/23/oscar-daldoss-grazie-comunque-a-vermiglio-per-aver-portato-la-nostra-comunita-nel-mondo",
    "site_full": "agenparl.eu",
    "site": "agenparl.eu",
    "site_section": "https://www.agenparl.eu",
    "site_categories": [],
    "section_title": "Homepage - Agenparl",
    "title": "OSCAR, DALDOSS: \"GRAZIE, COMUNQUE, A \"VERMIGLIO\" PER AVER PORTATO LA NOSTRA COMUNITÀ NEL MONDO\".",
    "title_full": "OSCAR, DALDOSS: \"GRAZIE, COMUNQUE, A \"VERMIGLIO\" PER AVER PORTATO LA NOSTRA COMUNITÀ NEL MONDO\".",
    "published": "2025-01-23T16:08:00.000+02:00",
    "replies_count": 0,
    "participants_count": 0,
    "site_type": "news",
    "country": "IT",
    "main_image": "",
    "performance_score": 0,
    "domain_rank": 124983,
    "domain_rank_updated": "2025-01-20T23:00:00.000+02:00",
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "8a3049766dcb0dd44899fb009344f345e3589bc5",
  "url": "https://agenparl.eu/2025/01/23/oscar-daldoss-grazie-comunque-a-vermiglio-per-aver-portato-la-nostra-comunita-nel-mondo",
  "ord_in_thread": 0,
  "parent_url": null,
  "author": null,
  "published": "2025-01-23T16:08:00.000+02:00",
  "title": "OSCAR, DALDOSS: \"GRAZIE, COMUNQUE, A \"VERMIGLIO\" PER AVER PORTATO LA NOSTRA COMUNITÀ NEL MONDO\".",
  "text": "(AGENPARL) – gio 23 gennaio 2025 *OSCAR, DALDOSS: “GRAZIE, COMUNQUE, A “VERMIGLIO” PER AVER PORTATO LA\nNOSTRA COMUNITÀ NEL MONDO”.*\nTrento, 23 gennaio 2025 — L’assessore della Regione Autonoma Trentino –\nAlto Adige/Südtirol *Carlo Daldoss*, ed ex sindaco di Vermiglio, esprime il\nsuo sincero rammarico per il fatto che il film “Vermiglio” non abbia\nottenuto la nomination come miglior film straniero agli Oscar 2025, ma\nsottolinea con orgoglio il significato profondo di questo straordinario\ntraguardo.\n“Pur non avendo portato a casa l’ambita nomination, il solo fatto che\n“Vermiglio” sia stato nel toto nomi agli Oscar rappresenta un risultato\neccezionale – ha dichiarato Daldoss – Questo film ha dato voce alla nostra\npiccola comunità, raccontando al mondo intero storie di autenticità,\nresilienza e bellezza che ci caratterizzano. Come ex sindaco di Vermiglio,\nsono profondamente grato per il modo in cui il nostro paese è stato\nrappresentato”.\nIl film, diretto dalla talentuosa regista Maura Delpero, ha saputo toccare\ntemi universali partendo dalla realtà locale, conquistando l’attenzione\ndella critica internazionale e sensibilizzando un pubblico ampio sulla\ncultura e le tradizioni del Trentino.\n“Voglio esprimere un caloroso ringraziamento alla regista Maura Delpero per\nla sua visione e il suo impegno nel raccontare la storia di Vermiglio con\nuna sensibilità unica – ha aggiunto l’ex sindaco – grazie a lei e al lavoro\nstraordinario di tutto il cast e la troupe, la nostra comunità ha avuto\nl’opportunità di farsi conoscere e apprezzare ben oltre i confini locali”.\nDaldoss ha inoltre evidenziato come questa esperienza rappresenti una fonte\ndi ispirazione per tutte le piccole comunità, dimostrando che anche i\nluoghi più remoti possono avere una voce potente e un impatto significativo\nquando si raccontano storie autentiche e universali.\n“Il cammino di “Vermiglio” è comunque una vittoria condivisa, che\nappartiene a tutti noi – ha concluso Daldoss – questo traguardo ha mostrato\nal mondo il valore delle nostre radici e l’importanza di preservare e\nraccontare le nostre tradizioni”.\nSaluti\nDavide Cordua\nufficio stampa Regione Autonoma Trentino-Alto Adige/Südtirol\nQuesto messaggio di posta elettronica contiene informazioni\ndi carattere\nconfidenziale rivolte esclusivamente al destinatario sopra\nindicato. E’\nvietato l’uso, la diffusione, distribuzione o riproduzione da\nparte di ogni",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Arts, Culture and Entertainment",
    "Human Interest",
    "Lifestyle and Leisure"
  ],
  "topics": [
    "Arts, Culture and Entertainment->festival",
    "Arts, Culture and Entertainment->arts and entertainment",
    "Arts, Culture and Entertainment->culture",
    "Human Interest->award and prize",
    "Lifestyle and Leisure->party",
    "Lifestyle and Leisure->trend",
    "Lifestyle and Leisure->lifestyle"
  ],
  "ai_allow": true,
  "has_canonical": false,
  "breaking": false,
  "webz_reporter": false,
  "external_links": [],
  "external_images": [],
  "entities": {
    "persons": [],
    "organizations": [],
    "locations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": null,
  "rating": null,
  "crawled": "2025-01-24T00:05:46.647+02:00",
  "updated": "2025-01-24T00:05:46.647+02:00"
}