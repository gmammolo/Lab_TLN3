{
  "thread": {
    "uuid": "e5877d3dfbd2b94c828228e6914cb7a708455caf",
    "url": "https://agenparl.eu/2025/01/23/airiminum-2014-nel-2024-piu-di-325-mila-passeggeri-142",
    "site_full": "agenparl.eu",
    "site": "agenparl.eu",
    "site_section": "https://www.agenparl.eu",
    "site_categories": [],
    "section_title": "Homepage - Agenparl",
    "title": "AIRiminum 2014: Nel 2024 più di 325 mila passeggeri (+14,2%)",
    "title_full": "AIRiminum 2014: Nel 2024 più di 325 mila passeggeri (+14,2%)",
    "published": "2025-01-23T20:19:00.000+02:00",
    "replies_count": 0,
    "participants_count": 0,
    "site_type": "news",
    "country": "IT",
    "main_image": "",
    "performance_score": 0,
    "domain_rank": 124983,
    "domain_rank_updated": "2025-01-20T23:00:00.000+02:00",
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "e5877d3dfbd2b94c828228e6914cb7a708455caf",
  "url": "https://agenparl.eu/2025/01/23/airiminum-2014-nel-2024-piu-di-325-mila-passeggeri-142",
  "ord_in_thread": 0,
  "parent_url": null,
  "author": null,
  "published": "2025-01-23T20:19:00.000+02:00",
  "title": "AIRiminum 2014: Nel 2024 più di 325 mila passeggeri (+14,2%)",
  "text": "Avvio di importanti progetti per lo sviluppo strategico dello scalo e della destinazione\nAIRiminum 2014, la società di gestione dell’Aeroporto Internazionale di Rimini e San Marino, comunica che nel 2024 hanno volato dal Fellini 325.361 passeggeri .\nL’aviazione commerciale ha registrato 322.203 (318.452 passeggeri se si escludono gli infant e i passeggeri esenti) con un incremento del +14,2% rispetto il 2023 ; mentre l’aviazione generale 3.158 passeggeri.\nIl traffico commerciale del 2024 è stato prevalentemente internazionale (71%), leisure incoming (58%) e operato da compagnie low cost (93%), con Ryanair che si conferma la compagnia principale (73%).\nDi seguito si rappresentano i principali dati evidenziando in tabella i primi 10 Paesi e le prime 10 destinazioni.\nIl segmento di mercato che attualmente caratterizza il portafoglio del Fellini (quello senza i passeggeri della Federazione russa e Ucraina) cresce dal 2015 con un tasso medio ponderato annuo (CAGR) di +30%, raggiungendo nel 2024 la terza posizione della storia dell’aeroporto . Sotto si rappresenta l’andamento degli ultimi 25 anni, dal 2000 al 2024.\nIl 2024 è stato un anno di svolta soprattutto per una serie di iniziative e progetti, i principali sviluppati insieme all’ APT della regione Emilia-Romagna e al Comune di Rimini, finalizzati a rafforzare la competitività strategica dello scalo e della destinazione nei mercati internazionali aeroportuali oltre che favorire l’arrivo di nuove compagnie. Di seguito si rappresentano le principali:\nL’annuncio dell’aggiudicazione del ROUTES Europe 2026 : dal 18 al 20 maggio 2026, Rimini ospiterà uno dei principali eventi del settore aeroportuale, con circa 1.200-1.500 delegati decision-maker dell’industria aviation (rappresentanti di circa 100 compagnie aeree internazionali, 300 aeroporti europei e 50 destinazioni turistiche internazionali) che nei tre giorni dell’evento avranno la possibilità di apprezzare le eccellenze della destinazione e la sua attrattività internazionale. L’avvio della partnership strategica con una delle principali compagnie europee come EasyJet : si parte nella stagione summer 2025 con 2 voli settimanali da Londra Gatwick e Basilea con la previsione di aprire nuovi importanti scali europei già a partire dai prossimi anni. La scelta strategica di EasyJet di concentrare la propria operatività presso l’aeroporto di Rimini in questa area di Italia (con la chiusura degli scali di Venezia, Bologna, Ancona) può rappresentare una grande opportunità per lo sviluppo dell’aeroporto e per la connettività internazionale della destinazione. L’avvio della partnership strategica con uno dei principali network carrier internazionali come British Airways : si parte nella stagione summer 2025 con 3 voli settimanali da Londra Heathrow , uno dei più importanti hub internazionali. Lo start up avviene con un’operazione leisure in grado di sviluppare flussi turistici dal Regno Unito e grazie alla connessione internazionale dello scalo londinese, da altri importanti mercati internazionali (ad es. nordamericani e asiatici). L’obiettivo strategico è di riuscire ad estendere tale volo per tutto il periodo dell’anno rafforzando così la connettività internazionale della destinazione e soprattutto lo sviluppo del traffico business. L’apertura del mercato del Regno Unito : in summer 2025 si potrà volare da e verso i tre principali aeroporti londinesi Heathrow (British Airways), Gatwick (EasyJet) e Stansted (Ryanair) ogni giorno della settimana e, addirittura, il mercoledì e la domenica con due voli, come sotto riportato. L’apertura del mercato tedesco : si parte nella stagione summer 2025 con 21 voli da Monaco (uno a settimana) operati dalla compagnia Universal Air e con i voli charter sviluppati dal Tour operator Mundo Reisen operati da Volotea. L’avvio dei lavori per un impianto di fotovoltaico di 1 MW in partnership con il Gruppo SGR che, rendendo in parte autosufficiente lo scalo già a partire dalla seconda metà del 2025, ne rafforzerà la sostenibilità energetica, ambientale ed economica. Leonardo Corbucci, Amministratore delegato dell’Aeroporto di Rimini, ha commentato:\n“ Il 2024 è stato un anno importante di ripartenza sia dal punto di vista industriale, con la crescita dei volumi oltre i 300 mila passeggeri, che da quello della sostenibilità economica, con il recupero della marginalità operativa. Dal punto di vista strategico si sono messe in atto le prime azioni del Piano Strategico 2024-2027 (presentato al TTG del 2023) e si è impostato un nuovo sistema di collaborazione con l’APT regionale e con il Comune di Rimini che rafforzerà in maniera importante la competitività dello scalo. L’aggiudicazione del ROUTES Europe 2026 e gli annunci di nuove compagnie delle precedenti settimane vanno precisamente in questa direzione. Nel 2025, che ci riporterà oltre i livelli del 2019, il nostro obiettivo sarà di riuscire a coinvolgere in maniera concreta anche altri importanti stakeholder del territorio romagnolo per aiutarci nello sviluppo strategico dell’aeroporto e quindi della connettività e accessibilità della destinazione ”.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Economy, Business and Finance",
    "Human Interest",
    "Lifestyle and Leisure"
  ],
  "topics": [
    "Economy, Business and Finance->transport",
    "Economy, Business and Finance->financial service",
    "Economy, Business and Finance->business strategy and marketing",
    "Lifestyle and Leisure->travel and tourism"
  ],
  "ai_allow": true,
  "has_canonical": false,
  "breaking": false,
  "webz_reporter": false,
  "external_links": [],
  "external_images": [],
  "entities": {
    "persons": [],
    "organizations": [],
    "locations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": null,
  "rating": null,
  "crawled": "2025-01-24T00:06:13.479+02:00",
  "updated": "2025-01-24T00:06:13.479+02:00"
}