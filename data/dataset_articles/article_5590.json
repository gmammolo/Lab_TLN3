{
  "thread": {
    "uuid": "dbea54d42f814110a3b2071ace1f2225311e6952",
    "url": "https://www.livehindustan.com/uttar-pradesh/gorakhpur/story-ppgunj-police-rescue-two-minor-girls-and-one-young-woman-from-abduction-201769697189026.html",
    "site_full": "www.livehindustan.com",
    "site": "livehindustan.com",
    "site_section": "https://www.livehindustan.com/uttar-pradesh",
    "site_categories": [
      "media",
      "top_news_in",
      "top_news_sa",
      "top_news",
      "human interest",
      "economy, business and finance",
      "social issue",
      "crime, law and justice",
      "politics",
      "education",
      "religion and belief"
    ],
    "section_title": "uttar-pradesh news in hindi (उत्तर प्रदेश न्यूज़) - latest uttar-pradesh news today in hindi",
    "site_title": "Hindi News (हिंदी न्यूज़ ) - Hindi samachar, Latest news in hindi, Aaj ki taza khabar - Hindustan",
    "title": "PPGunj Police Rescue Two Minor Girls and One Young Woman from Abduction पीपीगंज पुलिस ने दो नाबालिग किशोरियों व एक युवती को किया बरामद, Gorakhpur Hindi News - Hindustan",
    "title_full": "PPGunj Police Rescue Two Minor Girls and One Young Woman from Abduction पीपीगंज पुलिस ने दो नाबालिग किशोरियों व एक युवती को किया बरामद, Gorakhpur Hindi News - Hindustan",
    "published": "2026-01-29T16:33:00.000+02:00",
    "replies_count": 0,
    "participants_count": 1,
    "site_type": "news",
    "country": "IN",
    "main_image": "https://www.livehindustan.com/lh-img/smart/img/smart/2025/08/27/1600x900/logo/gorakhpur_1756323145951_1756323162513.png",
    "performance_score": 0,
    "domain_rank": 1479,
    "domain_rank_updated": "2026-01-25T23:00:00.000+02:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "dbea54d42f814110a3b2071ace1f2225311e6952",
  "url": "https://www.livehindustan.com/uttar-pradesh/gorakhpur/story-ppgunj-police-rescue-two-minor-girls-and-one-young-woman-from-abduction-201769697189026.html",
  "ord_in_thread": 0,
  "author": "Newswrap",
  "published": "2026-01-29T16:33:00.000+02:00",
  "title": "PPGunj Police Rescue Two Minor Girls and One Young Woman from Abduction पीपीगंज पुलिस ने दो नाबालिग किशोरियों व एक युवती को किया बरामद, Gorakhpur Hindi News - Hindustan",
  "text": "पीपीगंज पुलिस ने दो नाबालिग किशोरियों व एक युवती को किया बरामद संक्षेप: Gorakhpur News - पीपीगंज, हिन्दुस्तान संवाद।पीगंज, हिन्दुस्तान संवाद। पीपीगंज थाना क्षेत्र के नगर पंचायत एवं एक गांव से बीते दो सप्ताह के भीतर अपहृत दो नाबालिग किशोरिय Jan 29, 2026 08:03 pm IST Newswrap हिन्दुस्तान , गोरखपुर Share Follow Us on पीपीगंज, हिन्दुस्तान संवाद पीपीगंज क्षेत्र के नगर पंचायत एवं एक गांव से बीते दो सप्ताह के भीतर अपहृत दो नाबालिग किशोरियों और एक युवती को पीपीगंज पुलिस ने सकुशल बरामद कर लिया है। पुलिस ने तीनों मामलों में संबंधित धाराओं में मुकदमा दर्ज कर आगे की विधिक कार्रवाई शुरू कर दी है। नगर पंचायत के दो अलग-अलग वार्डों से 16 व 17 वर्षीय दो नाबालिग किशोरियों को अज्ञात युवकों द्वारा बहला-फुसलाकर भगा ले जाने का मामला सामने आया था। परिजनों की तहरीर पर पुलिस ने गुमशुदगी दर्ज कर जांच शुरू की थी। लगातार दबिश और तलाश के बाद गुरुवार को पुलिस ने दोनों नाबालिग किशोरियों को बरामद कर लिया।\nप्यार से लेकर प्रमोशन तक 2026 का पूरा हाल जानें ✨ अभी पढ़ें इसी क्रम में पीपीगंज थाना क्षेत्र के एक विद्यालय में कार्यरत शिक्षिका को भी एक युवक द्वारा बहला-फुसलाकर भगा ले जाने का मामला प्रकाश में आया था। परिजनों की शिकायत पर पुलिस ने तत्काल कार्रवाई करते हुए युवती को भी सकुशल बरामद कर लिया। पुलिस के अनुसार बरामद की गई दोनों नाबालिग किशोरियों एवं युवती का चिकित्सीय परीक्षण कराया जा रहा है। इसके बाद उन्हें परिजनों के सुपुर्द किया जाएगा। साथ ही तीनों मामलों में पीड़िताओं के बयान दर्ज कर उनके आधार पर आगे की विधिक कार्रवाई की जाएगी।",
  "summary": null,
  "highlightText": "",
  "highlightTitle": "",
  "highlightThreadTitle": "",
  "language": "hindi",
  "sentiment": "positive",
  "categories": [
    "Crime, Law and Justice"
  ],
  "topics": [
    "Crime, Law and Justice->law enforcement",
    "Crime, Law and Justice->police",
    "Crime, Law and Justice->kidnapping"
  ],
  "ai_allow": true,
  "has_canonical": false,
  "breaking": true,
  "webz_reporter": false,
  "external_links": [
    "https://news.google.com/publications/CAAqLQgKIidDQklTRndnTWFoTUtFV3hwZG1Wb2FXNWtkWE4wWVc0dVkyOXRLQUFQAQ?hl=hi&gl=IN&ceid=IN%3Ahi",
    "https://www.whatsapp.com/channel/0029Va5ZlzA9MF95R4nQSt0v",
    "https://whatsapp.com/channel/0029Va5ZlzA9MF95R4nQSt0v",
    "https://news.google.com/publications/CAAqLQgKIidDQklTRndnTWFoTUtFV3hwZG1Wb2FXNWtkWE4wWVc0dVkyOXRLQUFQAQ",
    "https://www.news.google.com/publications/CAAqLQgKIidDQklTRndnTWFoTUtFV3hwZG1Wb2FXNWtkWE4wWVc0dVkyOXRLQUFQAQ?hl=hi&gl=IN&ceid=IN%3Ahi"
  ],
  "external_images": [],
  "internal_images": [],
  "entities": {
    "persons": [],
    "locations": [],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [
      "top_news_in",
      "top_news_sa",
      "top_news"
    ],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2026-01-29T17:03:30.417+02:00",
  "updated": "2026-01-29T17:05:40.000+02:00"
}