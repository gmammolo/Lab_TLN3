{
  "thread": {
    "uuid": "18e30b1a0f2c723615e1e78ec24d9e2b7b7f612c",
    "url": "https://www.fanpage.it/sport/calcio/lazio-show-baroni-e-primo-e-vola-agli-ottavi-di-europa-league-battuta-3-1-la-real-sociedad",
    "site_full": "www.fanpage.it",
    "site": "fanpage.it",
    "site_section": "https://www.fanpage.it/",
    "site_categories": [
      "media",
      "top_news_pe",
      "top_news_it",
      "top_news"
    ],
    "section_title": "Fanpage.it - Le ultime notizie di oggi in tempo reale",
    "title": "Lazio show, Baroni è primo e vola agli ottavi di Europa League: battuta 3-1 la Real Sociedad",
    "title_full": "Lazio show, Baroni è primo e vola agli ottavi di Europa League: battuta 3-1 la Real Sociedad",
    "published": "2025-01-23T22:53:00.000+02:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://staticfanpage.akamaized.net/wp-content/uploads/sites/27/2025/01/zaccagni.jpg",
    "performance_score": 0,
    "domain_rank": 8743,
    "domain_rank_updated": "2025-01-20T23:00:00.000+02:00",
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "18e30b1a0f2c723615e1e78ec24d9e2b7b7f612c",
  "url": "https://www.fanpage.it/sport/calcio/lazio-show-baroni-e-primo-e-vola-agli-ottavi-di-europa-league-battuta-3-1-la-real-sociedad",
  "ord_in_thread": 0,
  "parent_url": null,
  "author": "@lamortevito",
  "published": "2025-01-23T22:53:00.000+02:00",
  "title": "Lazio show, Baroni è primo e vola agli ottavi di Europa League: battuta 3-1 la Real Sociedad",
  "text": "Lazio show, Baroni è primo e vola agli ottavi di Europa League: battuta 3-1 la Real Sociedad\nVito Lamorte\nLa Lazio vola agli ottavi di finale dell'Europa League 2024-2025 e lo fa come prima: battuta 3-1 la Real Sociedad nel penultimo turno del ‘girone unico'. I gol di Gila, Zaccagni e Castellanos hanno permesso alla squadra di Marco Baroni di vivere un'altra grande serata europea e di far circolare il proprio nome in maniera ancora più decisa tra le pretendenti per la vittoria finale.\nSubito grande ritmo e occasioni all'Olimpico: la Lazio si porta in vantaggio con un gol di Gila, che in mischia è il più veloce a battere verso la porta avversaria. La reazione dei baschi è tutta nel palo colpito da Sucic ma poco dopo è lo stesso difensore biancoceleste, autore del primo gol, a centrare il legno della porta di Reniro.\nGila, Zaccagni e Castellanos: la Lazio vola in Europa League\nIntorno alla mezz'ora si decide la partita: Munoz si fa espellere per doppia ammonizione e la Lazio spicca il volo con i gol di Zaccagni e Castellanos. Il numero 10 controlla bene un pallone in area e apre il ‘piatto' sul secondo palo mentre l'attaccante argentino gira in porta di testa un fantastico cross di Nuno Tavares, che si è fatto male poco dopo ed è stato costretto ad uscire.\nNella seconda parte di gara qualche sostituzione e pochi sussulti in una gara in totale controllo della Lazio. Solo nel finale è arrivato il gol della Real Sociedad con il neo entrato Barrenetxea ma, per il resto, la squadra capitolina non ha corso particolari rischi e ha gestito benissimo la partita.\nLazio-Real Sociedad, il tabellino\nRETI: 5′ Gila, 32′ Zaccagni, 34′ Castellanos, 82′ Barrenetxea.\nLAZIO (4-2-3-1): Mandas; Marusic, Gila, Romagnoli, Tavares; Guendouzi, Rovella; Isaksen, Dia, Zaccagni; Castellanos. Allenatore: M.Baroni.\nREAL SOCIEDAD (4-1-4-1): Remiro; Aramburu, Zubeldia, N.Aguerd, Aihen; Zubimendi; Brais Mendez, Sucic, Becker, Kubo; Oyarzabal. Allenatore: I.Alguacil.\nARBITRO: Lawrence Visser (BEL).",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Sport",
    "Human Interest",
    "Lifestyle and Leisure"
  ],
  "topics": [
    "Sport->sport achievement",
    "Sport->soccer",
    "Sport->sport event",
    "Lifestyle and Leisure->game",
    "Lifestyle and Leisure->lifestyle"
  ],
  "ai_allow": true,
  "has_canonical": false,
  "breaking": false,
  "webz_reporter": false,
  "external_links": [],
  "external_images": [],
  "entities": {
    "persons": [],
    "organizations": [],
    "locations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": null,
  "rating": null,
  "crawled": "2025-01-24T00:01:37.905+02:00",
  "updated": "2025-01-24T00:01:37.905+02:00"
}