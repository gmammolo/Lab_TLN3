{
  "thread": {
    "uuid": "ecccdd082cace86cb8ce90cf2e4ded98ba5fb05c",
    "url": "https://www.bresciatoday.it/eventi/sagre/bergamo-festa-cioccolato-2025.html",
    "site_full": "www.bresciatoday.it",
    "site": "bresciatoday.it",
    "site_section": "https://seregnofy.it",
    "site_categories": [
      "media",
      "top_news_it",
      "top_news"
    ],
    "section_title": " \n      \n      \n      Le notizie \n       \n     \n      \n      \n      \n      di Seregno (Monza e della Brianza) | NewsFY\n    \n      \n    \n    ",
    "title": "Bergamo: Festa del Cioccolato 2025",
    "title_full": "Bergamo: Festa del Cioccolato 2025",
    "published": "2025-01-23T02:00:00.000+02:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://www.bresciatoday.it/~media/horizontal-hi/5317214237955/festa-del-cioccolato-bergamo.jpg",
    "performance_score": 0,
    "domain_rank": 90959,
    "domain_rank_updated": "2025-01-20T23:00:00.000+02:00",
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "ecccdd082cace86cb8ce90cf2e4ded98ba5fb05c",
  "url": "https://www.bresciatoday.it/eventi/sagre/bergamo-festa-cioccolato-2025.html",
  "ord_in_thread": 0,
  "parent_url": null,
  "author": "Redazione",
  "published": "2025-01-23T02:00:00.000+02:00",
  "title": "Bergamo: Festa del Cioccolato 2025",
  "text": "Bergamo: Festa del Cioccolato\nEvento per bambini\nLa magia del cioccolato torna ad avvolgere la vicina Bergamo con la 12ma edizione della Festa del Cioccolato che arriva sul Sentierone, dal 23 al 26 gennaio 2025. L'appuntamento, organizzato da Promozioni Confesercenti, invita appassionati e curiosi di ogni età a scoprire creazioni artigianali uniche e una novità d'eccezione: un pasticcere in arrivo da Modica.\nOgni stand sarà un piccolo laboratorio del gusto, dove sarà possibile scoprire i segreti della lavorazione del cacao e degustare prodotti unici e di alta qualità. In arrivo 25 operatori da Cuneo, Torino, Verona, Bergamo, Lecco, Pavia, Monza, Parma, Gorizia, Padova, Firenze, Pistoia, Perugia, Reggio Calabria. Non solo, per la prima volta arriverà a Bergamo anche il cioccolato siciliano per eccellenza, quello di Modica, vera e propria peculiarità italiana. Come da tradizione, non mancheranno nemmeno le presenze europee, con i cioccolatini dal Belgio e i dolci tipici ungheresi.\nFondente, al latte, bianco, aromatizzato, speziato, gianduja, il cacao sarà protagonista in ogni gusto e forma, filo conduttore di un lungo fine settimana che ospiterà anche la cena solidale alla Trattoria D'Ambrosio da Giuliana, la “notte nera” con gli stand aperti fino a tardi e una nuova iconica opera firmata dalla scultore Bruno Manenti. A partire da giovedì 23 gennaio gli stand saranno aperti dalle 9, ma l'inaugurazione è prevista alle 16, con la creazione della maxi tavoletta di cioccolato: una tavola lunga 20 metri, realizzata partendo dal cioccolato caldo temperato, che sarà tagliata in cubetti e offerta a tutti i presenti.\nTutto da gustare anche il ricco contorno di eventi previsti per i giorni successivi:\nVenerdì 24 gennaio\nAlle 20.30 il cioccolato sarà protagonista dell'ormai abituale cena di solidarietà alla Trattoria D'Ambrosio di via Broseta. In tavola saranno servite le tagliatelle al cacao preparate dai mastri pasticcieri e cucinate secondo una ricetta dei fratelli Cerea del ristorante stellato \"Da Vittorio\". Il ricavato della cena sarà interamente devoluto in beneficenza.\nSabato 25 gennaio\nL'attesa \"Notte Nera\", una serata speciale durante la quale gli stand resteranno aperti fino alle 22.00 per proporre degustazioni di cioccolata calda e tutta la magia delle loro creazioni.\nDomenica 26 gennaio\nLo scultore Bruno Manenti sarà all'opera per realizzare una scultura di cioccolata dedicata alla città, partendo da un cubo di cioccolato di 20 kg.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Arts, Culture and Entertainment",
    "Lifestyle and Leisure",
    "Social Issue"
  ],
  "topics": [
    "Arts, Culture and Entertainment->festival",
    "Lifestyle and Leisure->holiday",
    "Lifestyle and Leisure->lifestyle",
    "Social Issue->communities",
    "Social Issue->children",
    "Social Issue->social problem"
  ],
  "ai_allow": true,
  "has_canonical": false,
  "breaking": false,
  "webz_reporter": false,
  "external_links": [],
  "external_images": [],
  "entities": {
    "persons": [],
    "organizations": [],
    "locations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": null,
  "rating": null,
  "crawled": "2025-01-24T00:22:37.457+02:00",
  "updated": "2025-01-24T00:22:37.457+02:00"
}