{
  "thread": {
    "uuid": "895cf6d17395f86978ad7e3689447180a4f9227d",
    "url": "https://www.oasport.it/2025/01/rally-montecarlo-2025-neuville-leader-dopo-la-prima-giornata-ogier-sbaglia-ma-resta-in-agguato",
    "site_full": "www.oasport.it",
    "site": "oasport.it",
    "site_section": "http://www.olimpiazzurra.com/feed/",
    "site_categories": [
      "tennis",
      "sports"
    ],
    "section_title": "OA Sport",
    "title": "Rally Montecarlo 2025, Neuville leader dopo la prima giornata. Ogier sbaglia ma resta in agguato",
    "title_full": "Rally Montecarlo 2025, Neuville leader dopo la prima giornata. Ogier sbaglia ma resta in agguato",
    "published": "2025-01-23T23:46:00.000+02:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://www.oasport.it/wp-content/uploads/2025/01/IPA_Agency_IPA53229939.jpg",
    "performance_score": 0,
    "domain_rank": 133642,
    "domain_rank_updated": "2025-01-20T23:00:00.000+02:00",
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "895cf6d17395f86978ad7e3689447180a4f9227d",
  "url": "https://www.oasport.it/2025/01/rally-montecarlo-2025-neuville-leader-dopo-la-prima-giornata-ogier-sbaglia-ma-resta-in-agguato",
  "ord_in_thread": 0,
  "parent_url": null,
  "author": "Erik Nicolaysen",
  "published": "2025-01-23T23:46:00.000+02:00",
  "title": "Rally Montecarlo 2025, Neuville leader dopo la prima giornata. Ogier sbaglia ma resta in agguato",
  "text": "Grande equilibrio tra gli equipaggi di vertice nella prima giornata del Rally Montecarlo 2025 , tappa inaugurale del Mondiale WRC. Quest’oggi si sono disputate tre prove speciali, tutte in notturna e vinte dalle Toyota GR Yaris Rally1, ma a guidare la classifica generale provvisoria dell’evento monegasco c’è la Hyundai del belga Thierry Neuville .\nIl campione iridato in carica e vincitore dell’ultima edizione del rally del Principato non ha commesso sbavature, facendo valere la sua costanza di rendimento nei tre stage odierni e portandosi davanti a tutti in attesa del weekend. Neuville deve però guardarsi le spalle dalla Toyota del gallese Elfyn Evans , distante soli 2 secondi dal leader della graduatoria.\nQualche rimpianto per il padrone di casa transalpino (che vanta 9 successi in carriera a Montecarlo) Sebastien Ogier , che ha commesso un errore nella PS3 al volante della sua Toyota perdendo del tempo prezioso e scivolando dal primo al terzo posto nell’overall con un gap di 12″8 dalla vetta.\nDistacchi più pesanti per gli altri big, con l’estone Ott Tanak (Hyundai) quarto a 27″ ed il fenomeno finlandese due volte campione mondiale Kalle Rovanpera (Toyota) sesto a 43″9 al termine di una serata problematica. Buona quinta posizione provvisoria per la Hyundai del francese Adrien Fourmaux a 30″ dalla testa.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Sport",
    "Human Interest",
    "Lifestyle and Leisure"
  ],
  "topics": [
    "Sport->sport event",
    "Sport->motor car racing",
    "Lifestyle and Leisure->outdoor recreational activities",
    "Lifestyle and Leisure->game"
  ],
  "ai_allow": true,
  "has_canonical": false,
  "breaking": false,
  "webz_reporter": false,
  "external_links": [],
  "external_images": [],
  "entities": {
    "persons": [
      {
        "name": "Thierry Neuville",
        "sentiment": "none"
      },
      {
        "name": "Sebastien Ogier",
        "sentiment": "none"
      },
      {
        "name": "Elfyn Evans",
        "sentiment": "none"
      }
    ],
    "organizations": [
      {
        "name": "Hyundai",
        "sentiment": "none"
      },
      {
        "name": "Toyota",
        "sentiment": "none"
      }
    ],
    "locations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": null,
  "rating": null,
  "crawled": "2025-01-24T00:02:24.698+02:00",
  "updated": "2025-01-24T00:39:10.836+02:00"
}