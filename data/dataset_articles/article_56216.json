{
  "thread": {
    "uuid": "8034f8d5faf8eab81ee526dbde366f3fde1af4af",
    "url": "https://www.eurosport.it/calcio/europa-league/2024-2025/europa-league-lazio-real-sociedad-3-1-biancocelesti-devastanti-con-gila-zaccagni-e-castellanos-1-posto-a-un-passo_sto20074396/story.shtml",
    "site_full": "www.eurosport.it",
    "site": "eurosport.it",
    "site_section": "https://www.eurosport.it",
    "site_categories": [
      "under_construction"
    ],
    "section_title": "Notizie sportive, live streaming &amp; risultati - Eurosport",
    "title": "Europa League - Lazio-Real Sociedad 3-1: biancocelesti devastanti con Gila, Zaccagni e Castellanos; 1° posto a un passo - Eurosport",
    "title_full": "Europa League - Lazio-Real Sociedad 3-1: biancocelesti devastanti con Gila, Zaccagni e Castellanos; 1° posto a un passo - Eurosport",
    "published": "2025-01-23T02:00:00.000+02:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://imgresizer.eurosport.com/unsafe/2400x1260/filters:format(jpeg):focal(908x324:910x322)/origin-imgresizer.eurosport.com/2025/01/23/image-04839d95-9966-4570-acf5-f619df45075e-85-2560-1440.jpeg",
    "performance_score": 0,
    "domain_rank": 84325,
    "domain_rank_updated": "2025-01-20T23:00:00.000+02:00",
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "8034f8d5faf8eab81ee526dbde366f3fde1af4af",
  "url": "https://www.eurosport.it/calcio/europa-league/2024-2025/europa-league-lazio-real-sociedad-3-1-biancocelesti-devastanti-con-gila-zaccagni-e-castellanos-1-posto-a-un-passo_sto20074396/story.shtml",
  "ord_in_thread": 0,
  "parent_url": null,
  "author": "Eurosport_IT",
  "published": "2025-01-23T02:00:00.000+02:00",
  "title": "Europa League - Lazio-Real Sociedad 3-1: biancocelesti devastanti con Gila, Zaccagni e Castellanos; 1° posto a un passo - Eurosport",
  "text": "Europa League - Lazio-Real Sociedad 3-1: biancocelesti devastanti con Gila, Zaccagni e Castellanos; 1° posto a un passo\nAggiornato 23/01/2025 alle 23:21 GMT+1\nEUROPA LEAGUE - La Lazio di mister Marco Baroni tritura all'Olimpico la Real Sociedad, rimasta in 10 al 30' per l'espulsione di Muñoz. Gara chiusa già nel primo tempo con le reti di Gila, Zaccagni e Castellanos. Nella ripresa, baschi attenti solo a non prendere l'imbarcata e in gol nel finale con Barrenetxea Muguruza. Alla Lazio basterà ora un pari, col Braga, per certificare il primo posto.\nLa Lazio di mister Marco Baroni tritura all'Olimpico la Real Sociedad, rimasta in 10 al 30' per l'espulsione di Muñoz. Gara chiusa già nel primo tempo con le reti di Gila, Zaccagni e Castellanos. Nella ripresa, baschi attenti solo a non prendere l'imbarcata e in gol nel finale con Barrenetxea Muguruza. Alla Lazio basterà ora un pari, col Braga, per certificare il primo posto.\nIl tabellino\nLAZIO-REAL SOCIEDAD 3-1\nLazio (4-2-3-1): Mandas; Marusic, Gila, A. Romagnoli, Nuno Tavares (43’ Dele-Bashiru); Guendouzi, Rovella; Isaksen (56’ Tchaouna), Dia (76’ M. Balde), Zaccagni (56’ Noslin); Castellanos (46’ Pedro). All.: Baroni.\nNizza (4-3-3): Remiro; Aramburu, Zubeldia, Aguerd, Muñoz; Kubo (46’ Barrenetxea Muguruza), Zubimendi (46’ Elustondo), Brais Mendez (36’ Javi Lopez); Oyarzabal (46’ Pablo Marin), Sucic, Becker. All.: Haise.\nArbitro: Lawrence Visser (Belgio).\nGol: 6’ Gila (L), 32’ Zaccagni (L), 34’ Castellanos (L), 82’ Barrenetxea Muguruza (R).\nAssist: Castellanos (L, 1-0), Isaksen (L), 2-0), Nuno Tavares (L, 3-0), Aramburu (R, 3-1).\nNote - Recupero: 3+3. Espulso: al 30’ Muñoz per doppia ammonizione. Ammoniti: Rovella, Zubimendi, Zaccagni.\nLa cronaca della partita in 10 momenti\n6'- GOL DELLA LAZIO CON GILA! Punizione lunga, messa in area, batti e ribatti, tocco col fianco di Castellanos e botta ravvicinata del difensore spagnolo dei biancocelesti sotto la traversa: 1-0!\n14’ - DIA A UN PASSO DAL 2-0! Gioco di gambe in area, dribbling e conclusione ravvicinata potentissima: Remiro respinge in angolo.\n14’ - ALTRA OCCASIONISSIMA PER IL 2-0 LAZIO! Sugli sviluppi di un corner, colpo di testa a botta sicura di Zaccagni e salvataggio sulla linea di Brais Mendez. Poi, da due passi, Gila colpisce il palo a porta vuota!\n22’ - PALO DELLA REAL SOCIEDAD CON SUCIC! Gran conclusione da fuori: sinistro a giro (dall'ingresso dell'area) che colpisce clamorosamente il legno!\n30’ - DOPPIO GIALLO ED ESPULSIONE PER MUÑOZ! Secondo fallo ruvido, nel giro di pochi minuti, su Isaksen e Real Sociedad in dieci uomini.\n32’ – GOL DELLA LAZIO CON ZACCAGNI! Un rigore in movimento facile facile per il capitano, su assist dal fondo, a sinistra, di Isaksen: 2-0!\n34’ – GOL DELLA LAZIO CON CASTELLANOS! Colpo di testa vincente su bell'assist dalla sinistra di Nuno Tavares! I biancocelesti volano!\n76’ - TRAVERSA DELLA LAZIO CON PEDRO! Inserimento in area sull'azione di Tchaouna e botta sul legno più alto!\n79’ - TCHAOUNA! Sinistro a giro dal cuore dell'area: palla che sfiora la traversa.\n82’ – GOL DELLA REAL SOCIEDAD CON BARRENETXEA MUGURUZA! Aramburu sorprende sulla destra Mamadou Balde e crossa al centro per il compagno di squadra subentrato all'intervallo, che insacca di testa: 3-1!\nIl migliore\nIsaksen. Non segna, ma manda a care quarantotto l’intera serata della Real Sociedad, portando al doppio giallo Muñoz già alla mezz’ora di gioco, confezionando l’assist per Zaccagni e muovendosi come un insetto fastidiosissimo tra le maglie della difesa basca.\nIl peggiore\nMuñoz. Lascia in 10’ i suoi dopo appena 30’ decretando la fine ampiamente anticipata della partita dei Txuri-urdin.\nIl momento social\nLe pagelle\nClicca qui\nPiù di 3 milioni di utenti stanno già utilizzando l'app\nScaricala\nScannerizzala\nCondividi questo articolo\nContenuti correlati",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Sport",
    "Human Interest",
    "Lifestyle and Leisure"
  ],
  "topics": [
    "Sport->soccer",
    "Sport->sport event",
    "Sport->sports record",
    "Lifestyle and Leisure->game",
    "Lifestyle and Leisure->gaming and lottery",
    "Lifestyle and Leisure->trend"
  ],
  "ai_allow": true,
  "has_canonical": false,
  "breaking": false,
  "webz_reporter": false,
  "external_links": [],
  "external_images": [],
  "entities": {
    "persons": [
      {
        "name": "Zaccagni",
        "sentiment": "negative"
      },
      {
        "name": "Gila",
        "sentiment": "negative"
      },
      {
        "name": "Nuno Tavares",
        "sentiment": "none"
      },
      {
        "name": "Marco Baroni",
        "sentiment": "none"
      },
      {
        "name": "Romagnoli",
        "sentiment": "none"
      },
      {
        "name": "Rovella",
        "sentiment": "none"
      },
      {
        "name": "Marusic",
        "sentiment": "none"
      },
      {
        "name": "Isaksen",
        "sentiment": "none"
      },
      {
        "name": "Muñoz",
        "sentiment": "none"
      },
      {
        "name": "Dele",
        "sentiment": "none"
      }
    ],
    "organizations": [
      {
        "name": "Real Sociedad",
        "sentiment": "negative"
      },
      {
        "name": "Braga",
        "sentiment": "none"
      }
    ],
    "locations": [
      {
        "name": "Olimpico la Real Sociedad",
        "sentiment": "none"
      },
      {
        "name": "Mandas",
        "sentiment": "none"
      }
    ]
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": null,
  "rating": null,
  "crawled": "2025-01-24T00:27:16.013+02:00",
  "updated": "2025-01-24T00:27:16.013+02:00"
}