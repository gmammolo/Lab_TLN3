{
  "thread": {
    "uuid": "196ea2c1aaf02ff431962888931b7475eaa05eb5",
    "url": "https://www.salernonotizie.it/2026/01/29/salerno-denaro-dimenticato-al-bancomat-restituiti-quasi-4mila-euro-grazie-a-un-cittadino/",
    "site_full": "www.salernonotizie.it",
    "site": "salernonotizie.it",
    "site_section": "https://www.salernonotizie.it/",
    "site_categories": [
      "media",
      "sport",
      "crime, law and justice",
      "disaster and accident",
      "politics",
      "economy, business and finance",
      "arts, culture and entertainment"
    ],
    "section_title": "Salernonotizie.it | Portale di informazione di Salerno e Provincia - Salernonotizie.it",
    "site_title": "Salernonotizie.it | Portale di informazione di Salerno e Provincia - Salernonotizie.it",
    "title": "Salerno, denaro dimenticato al bancomat: restituiti quasi 4mila euro grazie a un cittadino",
    "title_full": "Salerno, denaro dimenticato al bancomat: restituiti quasi 4mila euro grazie a un cittadino",
    "published": "2026-01-29T16:56:00.000+02:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://www.salernonotizie.it/wp-content/uploads/2022/10/prelievo_bancomat_allestero.jpg",
    "performance_score": 0,
    "domain_rank": 174844,
    "domain_rank_updated": "2026-01-25T23:00:00.000+02:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "196ea2c1aaf02ff431962888931b7475eaa05eb5",
  "url": "https://www.salernonotizie.it/2026/01/29/salerno-denaro-dimenticato-al-bancomat-restituiti-quasi-4mila-euro-grazie-a-un-cittadino/",
  "ord_in_thread": 0,
  "author": "@salernonotizie",
  "published": "2026-01-29T16:56:00.000+02:00",
  "title": "Salerno, denaro dimenticato al bancomat: restituiti quasi 4mila euro grazie a un cittadino",
  "text": "Trova una busta con quasi quattromila euro in contanti abbandonata nello sportello di un bancomat e invece di approfittarne sceglie la strada della correttezza: chiama il 112 e consegna tutto ai Carabinieri. Protagonista della vicenda è il salernitano Diego De Martino, Coordinatore Generale BU Sud della Centrale del Latte d’Italia, che ha raccontato l’episodio ai microfoni dell’emittente locale TvOggi.\nIl fatto è avvenuto a Salerno, nei pressi del Parco Pinocchio, quando De Martino si è fermato per effettuare un prelievo presso il bancomat della filiale Monte dei Paschi di Siena. In quel momento, ha notato una busta di carta contenente una somma di denaro particolarmente elevata, con ogni probabilità dimenticata da un altro utente subito prima dell’operazione.\nResosi conto della situazione, De Martino – senza esitazione – ha immediatamente contattato le forze dell’ordine componendo il numero di emergenza 112 e, seguendo le indicazioni ricevute, si è recato presso la stazione dei Carabinieri di Pontecagnano Faiano per consegnare quanto ritrovato.\nOltre al denaro, nella busta erano presenti anche alcuni scontrini e documenti, elementi che si sono rivelati determinanti per consentire ai militari dell’Arma di risalire rapidamente al legittimo proprietario: un imprenditore salernitano del settore della ristorazione.\nGrazie alla prontezza del cittadino e agli accertamenti dei Carabinieri, nel giro di poche ore la somma è stata restituita al proprietario, evitando conseguenze economiche e amministrative che un simile smarrimento avrebbe potuto comportare.\nUn episodio che evidenzia un gesto di civiltà e senso dello Stato, raccontando non solo l’onestà di chi sceglie di fare la cosa giusta, ma anche il lavoro quotidiano delle forze dell’ordine nel garantire legalità e vicinanza al territorio.",
  "summary": "Protagonista della vicenda è il salernitano Diego De Martino, Coordinatore Generale BU Sud della Centrale del Latte d’Italia, che ha raccontato l’episodio ai microfoni dell’emittente locale TvOggi. Resosi conto della situazione, De Martino – senza esitazione – ha immediatamente contattato le forze dell’ordine componendo il numero di emergenza 112 e, seguendo le indicazioni ricevute, si è recato presso la stazione dei Carabinieri di Pontecagnano Faiano per consegnare quanto ritrovato.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Crime, Law and Justice",
    "Human Interest"
  ],
  "topics": [
    "Crime, Law and Justice->robbery and theft"
  ],
  "ai_allow": true,
  "has_canonical": false,
  "breaking": null,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [],
    "locations": [],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2026-01-29T18:12:43.047+02:00",
  "updated": "2026-01-29T18:14:40.000+02:00"
}