{
  "thread": {
    "uuid": "66fbfd3303be2bc83d8ca8ef650fab96973afc43",
    "url": "https://www.ilrestodelcarlino.it/modena/cronaca/natale-dal-sapore-tirolese-mercatino-fd25b8b2",
    "site_full": "www.ilrestodelcarlino.it",
    "site": "ilrestodelcarlino.it",
    "site_section": "https://www.ilrestodelcarlino.it:443/rss",
    "site_categories": [
      "media",
      "top_news_it",
      "top_news"
    ],
    "section_title": "Tutte le notizie di  oggi - Carlino",
    "site_title": "Tutte le ultime notizie in tempo reale dall&#x27;Emilia Romagna e dalle Marche",
    "title": "Natale dal sapore tirolese. Mercatino nelle piazze, artigianato e laboratori",
    "title_full": "Natale dal sapore tirolese. Mercatino nelle piazze, artigianato e laboratori",
    "published": "2025-11-13T07:32:00.000+02:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://www.ilrestodelcarlino.it/image-service/view/acePublic/alias/contentid/YTdjYWQ1NWMtZGVjNi00/0/natale-dal-sapore-tirolese-mercatino-nelle-piazze-artigianato-e-laboratori.jpg?f=16:9&amp;w=1200&amp;h=675",
    "performance_score": 0,
    "domain_rank": 8950,
    "domain_rank_updated": "2025-10-26T23:00:00.000+02:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "66fbfd3303be2bc83d8ca8ef650fab96973afc43",
  "url": "https://www.ilrestodelcarlino.it/modena/cronaca/natale-dal-sapore-tirolese-mercatino-fd25b8b2",
  "ord_in_thread": 0,
  "author": "EMANUELA ZANASI",
  "published": "2025-11-13T07:32:00.000+02:00",
  "title": "Natale dal sapore tirolese. Mercatino nelle piazze, artigianato e laboratori",
  "text": "La presentazione del Christmas Village-Mercatino Tirolese\nSarà un Natale dal sapore tirolese quello che chiude il 2025. A partire dal 21 novembre e fino al 6 gennaio piazza Grande , piazza XX Settembre e piazza Torre si animeranno con i sapori, i profumi e i colori tipici del Tirolo, famoso in tutto il mondo per le atmosfere calde e l’artigianato di qualità. Casette di legno decorate , gli aromi di cannella e spezie e soprattutto una varietà di oggetti unici faranno bella mostra sugli stand di un mercato tutto speciale. Modena diventa così la seconda città in Italia, dopo Arezzo, ad allestire un Christmas Village-villaggio tirolese al di fuori della sua terra di origine: organizzano Sgp Grandi Eventi con TirolEvent. \"La scelta è ampia – spiega Guenther Tarneller, amministratore Tirol Event – ci saranno tutte le nostre specialità: dalle zuppe di montagna ai canederli, lo strudel di mele, i biscotti speziati, il vin brulè ma anche cappellini, sciarpe, pantofole, candele profumate, ornamenti per l’albero natalizio e tanti altri oggetti tipici\". Il mercato sarà aperto da martedì alla domenica dalle 10 alle 20. Non solo acquisti ma anche divertimento per tutte le età con spettacoli itineranti, cori natalizi e laboratori per bambini dove sarà possibile realizzare decorazioni o scrivere la letterina a Babbo Natale. \"E’ un evento che si estende per un periodo di tempo piuttosto lungo – le parole dell’assessore alla Promozione economica e attrattività Paolo Zanca – noi puntiamo al massimo, offrendo ai modenesi e speriamo anche a tanti turisti, un Natale speciale in centro a Modena\".\nAd arricchire il periodo di festa anche lo stupore di un videomapping , uno spettacolo virtuale proiettato sulle facciate di Piazza Grande che per tutto il periodo faranno da sfondo a giochi di luce e animazioni ispirati ai temi natalizi e alla tradizione modenese. \"Sarà un contesto da fiaba – spiega Stefano Pelliciardi, titolare di SGP Grandi Eventi – ci sarà tutti i pomeriggi uno spettacolo itinerante; dalle marching band ai cori gospel e spettacoli di zampognari. Piazza XX Settembre invece l’abbiamo pensata come la piazza per i bambini e le famiglie; ci saranno una giostra, il villaggio di Babbo Natale con la slitta e il trono, laboratori per bambini di qualsiasi tipo e un’ulteriore installazione; una sorta di bosco anche quello a tema natalizio con casette addobbate e colorate e con funghi e animali di varie dimensioni\". Via al mercatino tirolese dunque a partire dal 21 novembre mentre la musica entrerà in scena sabato 22 con la street band La Bandessa. Il 23 sarà invece il turno dell’influencer Luca Baz e la sua comicità. Nel secondo weekend del mercatino scenderà in piazza La Parata degli elfi Burloni, e poi ancora l’esibizione della sezione corale dell’ANA di Trento e a seguire la Bedizzole Marching Band. Lunedì 8 dicembre, giorno in cui tradizionalmente si addobba l’albero, la città risuonerà delle note degli zampognari di Monte San Pietro mentre a ridosso del Natale l’atmosfera si scalderà ancora di più con il Fortress Gospel Choir e il Gospel Soul Carpi. Sabato 3 gennaio sarà il momento del Coro Genzianella direttamente dalle montagne trentine. Uno spettacolo imperdibile sarà infine la White Parade, la sfilata dei trampolieri, performer in frac bianco e costumi luminosi per un’esperienza onirica. \"Siamo soddisfatti del progetto e soprattutto del fatto che piazza XX Settembre potrà ancora una volta ospitare il villaggio di Babbo Natale – il commento di Angelo Giovannini, direttore ModenAmoremio – i bambini potranno ritrovare uno spazio tutto per loro, in un contesto, quello del mercato tirolese, che darà un sapore diverso al centro della città pur nel solco della nostra tradizione\".\n© Riproduzione riservata\nTag dell'articolo",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Lifestyle and Leisure",
    "Arts, Culture and Entertainment"
  ],
  "topics": [
    "Lifestyle and Leisure->holiday",
    "Arts, Culture and Entertainment->festive event (culture)",
    "Arts, Culture and Entertainment->customs and tradition"
  ],
  "ai_allow": true,
  "has_canonical": false,
  "breaking": true,
  "webz_reporter": false,
  "external_links": [
    "https://api.whatsapp.com/send?text=Natale%20dal%20sapore%20tirolese.%20Mercatino%20nelle%20piazze%2C%20artigianato%20e%20laboratori%20https%3A%2F%2Fwww.ilrestodelcarlino.it%2Fmodena%2Fcronaca%2Fnatale-dal-sapore-tirolese-mercatino-fd25b8b2",
    "https://x.com/share?url=https%3A%2F%2Fwww.ilrestodelcarlino.it%2Fmodena%2Fcronaca%2Fnatale-dal-sapore-tirolese-mercatino-fd25b8b2&text=Natale%20dal%20sapore%20tirolese.%20Mercatino%20nelle%20piazze%2C%20artigianato%20e%20laboratori",
    "https://www.facebook.com/sharer/sharer.php?u=https%3A%2F%2Fwww.ilrestodelcarlino.it%2Fmodena%2Fcronaca%2Fnatale-dal-sapore-tirolese-mercatino-fd25b8b2&t=Natale%20dal%20sapore%20tirolese.%20Mercatino%20nelle%20piazze%2C%20artigianato%20e%20laboratori",
    "https://x.com/share",
    "https://www.api.whatsapp.com/send?text=Natale%20dal%20sapore%20tirolese.%20Mercatino%20nelle%20piazze%2C%20artigianato%20e%20laboratori%20https%3A%2F%2Fwww.ilrestodelcarlino.it%2Fmodena%2Fcronaca%2Fnatale-dal-sapore-tirolese-mercatino-fd25b8b2",
    "https://facebook.com/sharer/sharer.php?u=https%3A%2F%2Fwww.ilrestodelcarlino.it%2Fmodena%2Fcronaca%2Fnatale-dal-sapore-tirolese-mercatino-fd25b8b2&t=Natale%20dal%20sapore%20tirolese.%20Mercatino%20nelle%20piazze%2C%20artigianato%20e%20laboratori",
    "https://www.facebook.com/sharer/sharer.php",
    "https://www.x.com/share?url=https%3A%2F%2Fwww.ilrestodelcarlino.it%2Fmodena%2Fcronaca%2Fnatale-dal-sapore-tirolese-mercatino-fd25b8b2&text=Natale%20dal%20sapore%20tirolese.%20Mercatino%20nelle%20piazze%2C%20artigianato%20e%20laboratori",
    "https://api.whatsapp.com/send"
  ],
  "external_images": [],
  "internal_images": [],
  "entities": {
    "persons": [
      {
        "name": "Guenther Tarneller",
        "sentiment": "none"
      }
    ],
    "locations": [
      {
        "name": "Tirolo",
        "sentiment": "none"
      },
      {
        "name": "Arezzo",
        "sentiment": "none"
      },
      {
        "name": "Italia",
        "sentiment": "none"
      }
    ],
    "organizations": [
      {
        "name": "Torre",
        "sentiment": "none",
        "tickers": [
          {
            "ticker": null,
            "exchange": null
          }
        ]
      }
    ]
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [
      "top_news_it",
      "top_news"
    ],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-11-13T07:52:40.870+02:00",
  "updated": "2025-11-13T07:56:34.000+02:00"
}