{
  "thread": {
    "uuid": "806adcbd4f03034356da3d222f39e3f696df3b1b",
    "url": "https://www.ilgazzettino.it/viaggi/grandi_viaggi/crociera_regalata_imprenditore_festucci_dipendenti_guidonia-9185608.html",
    "site_full": "www.ilgazzettino.it",
    "site": "ilgazzettino.it",
    "site_section": "https://www.ilgazzettino.it/",
    "site_categories": [
      "media",
      "top_news_it",
      "top_news"
    ],
    "section_title": "Il Gazzettino",
    "site_title": "Il Gazzettino",
    "title": "Imprenditore di Guidonia regala una crociera ai 30 dipendenti. «Centrati gli obiettivi aziendali»",
    "title_full": "Imprenditore di Guidonia regala una crociera ai 30 dipendenti. «Centrati gli obiettivi aziendali»",
    "published": "2025-11-13T08:23:00.000+02:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://statics.cedscdn.it/photos/MED_HIGH/2025/11/13/9185608_13071837_crociera_dipendenti.jpg",
    "performance_score": 0,
    "domain_rank": 8075,
    "domain_rank_updated": "2025-10-26T23:00:00.000+02:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "806adcbd4f03034356da3d222f39e3f696df3b1b",
  "url": "https://www.ilgazzettino.it/viaggi/grandi_viaggi/crociera_regalata_imprenditore_festucci_dipendenti_guidonia-9185608.html",
  "ord_in_thread": 0,
  "author": "Antonio Scattoni",
  "published": "2025-11-13T08:23:00.000+02:00",
  "title": "Imprenditore di Guidonia regala una crociera ai 30 dipendenti. «Centrati gli obiettivi aziendali»",
  "text": "Vacanza premio ai dipendenti. Il titolare soddisfatto per gli obiettivi raggiunti porta tutti in crociera, non solo i dipendenti ma anche i famigliari, mogli, mariti, compagne, compagni e figli. In tutto saranno una sessantina di croceristi, si parte da Genova il prossimo 21 novembre e si visita Marsiglia e Barcellona. Per raggiungere Genova nessun problema, il titolare dell'azienda ha messo a disposizione un pullman gran turismo con partenza dal piazzale della ditta, appuntamento alle 5 della mattina. Si partirà dalla sede della storica azienda che lavora il legno da ben 60 anni e la fabbrica è nell'area artigianale di Setteville di Guidonia. Naturalmente c'è gran fermento e soddisfazione tra gli operai, i tecnici e gli impiegati, tutti pronti per una vacanza arrivata a pochi giorni dal Natale e che nessuno si aspettava. «Facciamo delle conviviali dice Luca Ceccarelli, impiegato tecnico ma anche vice sindaco di Vallinfreda, piccolo borgo della Valle dell'Aniene, vicino Subiaco ma un viaggio così è la prima volta in 30 anni che lavoro in questa società»\".\nL'azienda è la Festucci Srl e l'amministratore è Fabrizio Festucci erede di Carlo Festucci, colui che mise su questa ditta ben 60 anni fa, che lavora per arredi e infissi, con commesse anche dall'estero. «Il titolare ha detto che alla base di questo viaggio- racconta Luca c'è la soddisfazione del raggiungimento degli obiettivi fissati, la voglia di stare tutti insieme con le famiglie per un momento aggregante fuori dagli schemi quotidiani del lavoro. Sono 30 anni che lavoro in questa ditta, come impiegato tecnico, posso dire che sono stato molto fortunato, soprattutto ho conosciuto persone per bene e lavoro in un ambiente sano e professionale». Tutti riconoscono la gentilezza, la professionalità che si respira in questa azienda: «Sono dipendente in questa società dice Stefano Bianchi - da quasi quarant'anni insieme a mio padre che oggi purtroppo non c'è più, abbiamo affrontato tante battaglie in giro per tutta l'Italia, oggi affrontiamo nuove sfide sempre più complesse in un modo del lavoro sempre in fase evolutiva con nuove tecniche e materiali». Soddisfatta e contenta anche la segretaria della ditta, la valigia è già pronta e non vede l'ora di visitare la bollente Barcellona: «Faccio la segretaria in questa azienda da circa 3 anni- racconta la giovane Ludovica - ho 21 anni, ho trovato subito un ambiente professionale, con ottimi colleghi di lavoro».\nI DIPENDENTI\nDai dipendenti arrivano solo parole di elogio e voglia di vacanza: «Sono 25 anni che sono qui racconta Angelo - dopo un 'altra esperienza sempre nel settore della falegnameria, trasferendomi in questa realtà ho avuto subito la certezza di aver scelto giusto, nuove sfide lavorative, nuovi scenari, tanti lavori di alto prestigio, ora non vedo l'ora di conoscere Marsiglia e Barcellona ma questa volta in vacanza». Non vede l'ora di partire anche Federico: «Sono 15 anni che lavoro in questa azienda, ho trovato subito un ambiente professionale con datori di lavoro seri e attenti ad ogni necessità personale - racconta Federico - e questa vacanza premio inaspettata è la riconferma della serietà e della bontà della società e dei titolari. In questi anni ho accresciuto la mia professionalità attraverso corsi di perfezionamento sull'utilizzo di nuovi macchinari che l'azienda ogni anno ha messo in campo». Contenti anche gli operai più giovani per questa crociera: «Bella sorpresa non me l'aspettavo dice Raffaello - a volte facciamo pranzi o cene, tutti insieme ma questa crociera è veramente un regola magnifico».© RIPRODUZIONE RISERVATA",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Economy, Business and Finance",
    "Lifestyle and Leisure"
  ],
  "topics": [
    "Economy, Business and Finance->business and market analysis",
    "Economy, Business and Finance->business financing",
    "Economy, Business and Finance->human resources",
    "Lifestyle and Leisure->lifestyle",
    "Lifestyle and Leisure->travel and tourism"
  ],
  "ai_allow": true,
  "has_canonical": true,
  "breaking": true,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [
      {
        "name": "Luca Ceccarelli",
        "sentiment": "none"
      }
    ],
    "locations": [
      {
        "name": "Setteville di Guidonia",
        "sentiment": "none"
      },
      {
        "name": "Valle dell'Aniene",
        "sentiment": "none"
      },
      {
        "name": "Vallinfreda",
        "sentiment": "none"
      },
      {
        "name": "Barcellona",
        "sentiment": "none"
      },
      {
        "name": "Marsiglia",
        "sentiment": "none"
      },
      {
        "name": "Subiaco",
        "sentiment": "none"
      },
      {
        "name": "Genova",
        "sentiment": "none"
      }
    ],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [
      "top_news_it",
      "top_news"
    ],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-11-13T08:30:23.027+02:00",
  "updated": "2025-11-14T09:07:03.000+02:00"
}