{
  "thread": {
    "uuid": "0b3002387f934c7bad77127f8b44fcb6bc18dee0",
    "url": "https://moveo.telepass.com/black-friday-2025-citta-darte-sconti/",
    "site_full": "moveo.telepass.com",
    "site": "telepass.com",
    "site_section": "https://moveo.telepass.com",
    "site_categories": [],
    "section_title": "Moveo: mobilità sostenibile e sicura | Moveo by Telepass",
    "site_title": "Moveo: mobilità sostenibile e sicura | Moveo by Telepass",
    "title": "Idee di viaggio: le città d'arte da visitare approfittando degli sconti del Black Friday",
    "title_full": "Idee di viaggio: le città d'arte da visitare approfittando degli sconti del Black Friday",
    "published": "2025-11-13T07:06:00.000+02:00",
    "replies_count": 0,
    "participants_count": 0,
    "site_type": "news",
    "country": "IT",
    "main_image": "https://moveo.telepass.com/wp-content/uploads/2025/11/citta-darte-black-friday-2025.jpeg",
    "performance_score": 0,
    "domain_rank": 54747,
    "domain_rank_updated": "2025-10-26T23:00:00.000+02:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "0b3002387f934c7bad77127f8b44fcb6bc18dee0",
  "url": "https://moveo.telepass.com/black-friday-2025-citta-darte-sconti/",
  "ord_in_thread": 0,
  "author": null,
  "published": "2025-11-13T07:06:00.000+02:00",
  "title": "Idee di viaggio: le città d'arte da visitare approfittando degli sconti del Black Friday",
  "text": "Il Black Friday è l’occasione perfetta per scoprire le più belle città d’arte italiane approfittando di offerte incredibili su viaggi e soggiorni. Ecco dove andare per una vacanza culturale low cost.\nSi avvicinano il giorno del Black Friday 2025 – fissato per venerdì 28 novembre – ma già adesso fioccano offerte per risparmiare sui viaggi , grazie a voli a prezzi ribassati e pacchetti per experience in spa, ristoranti e cantine .\nIn vista del “venerdì nero”, anche Telepass ha lanciato diverse promozioni , mentre Italo e Trenitalia si preparano ad annunciare sconti su biglietti ferroviari. Sul fronte delle prenotazioni, Booking.com proporrà tariffe scontate fino al 30% su migliaia di strutture nel mondo; anche Hotels.com ed Expedia parteciperanno alla corsa agli sconti, con offerte sui pacchetti vacanza e sulle principali destinazioni.\nUn’opportunità ideale per programmare una vacanza low cost : ma dove andare? Ecco alcune delle città d’arte più belle d’Italia , perfette per un long weekend tra musei, palazzi nobiliari e capolavori dell’architettura.\n1 anno di Telepass gratis e fino a 100€ in pedaggi! Risparmia ora Black Friday 2025: le città d’arte in Italia da vedere Le offerte del “venerdì nero” sono il momento giusto per regalarsi una fuga tra le città d’arte italiane, spesso raggiungibili anche in auto . Molti centri storici offrono parcheggi convenzionati , ideali per visitare musei e monumenti in tranquillità.\nEcco cinque destinazioni perfette da scoprire approfittando degli sconti del Black Friday 2025 .\nMatera Città unica al mondo, annoverata tra i tesori UNESCO dal 1993, Matera incanta con i suoi celebri Sassi, un intreccio di vicoli e case scavate nella roccia che raccontano secoli di storia. Nel Sasso Caveoso , cuore antico della città, si cammina tra architetture rupestri, chiese scolpite nella pietra e scorci mozzafiato. Da non perdere la Cattedrale di Matera , il Parco della Murgia Materana con i suoi percorsi panoramici, e la chiesa di Santa Maria de Idris , incastonata nella roccia.\nPadova Padova combina capolavori artistici e un’atmosfera vivace. La Cappella degli Scrovegni , con gli affreschi di Giotto , è uno dei luoghi simbolo della città, mentre Piazza del Duomo e la Basilica di Sant’Antonio raccontano la sua profonda tradizione religiosa.\nDa non perdere una passeggiata a Prato della Valle , una delle piazze più grandi d’Europa, e una sosta per gustare uno spritz o piatti tipici come i bigoli in salsa o la pazientina .\nPerugia Cuore dell’ Umbria , Perugia è un gioiello che conserva intatto il suo fascino medievale . In Piazza IV Novembre si ammirano la Fontana Maggiore , il Duomo di San Lorenzo e il Palazzo dei Priori , sede della Galleria Nazionale dell’Umbria , che custodisce opere di Perugino, Pinturicchio e Piero della Francesca .\nTra le tappe imperdibili anche la Rocca Paolina , con i suoi sotterranei visitabili gratuitamente, e la Casa del Cioccolato Perugina , simbolo della tradizione dolciaria locale, celebrata a Eurochocolate . Se si ha tempo, è consigliatissima una visita ad Assisi , raggiungibile in appena mezz’ora di treno o auto, dove si trovano la celebre Basilica di San Francesco .\nMantova Dichiarata Patrimonio UNESCO nel 2008, Mantova , la “ regina delle acque “, è un concentrato di arte e storia rinascimentale. Un tempo governata dai Gonzaga , è una città elegante e raccolta, dove ogni palazzo racconta un capitolo di splendore.\nIl percorso ideale parte dal Palazzo Ducale , dove si trova la Camera degli Sposi affrescata da Mantegna . Prosegue verso il Castello di San Giorgio e termina al Palazzo Te , con la spettacolare Sala dei Giganti .\nFerrara Città elegante e a misura d’uomo, Ferrara conserva l’ anima rinascimentale voluta dagli Este. Il centro storico, Patrimonio UNESCO , è un susseguirsi di piazze e palazzi: da Piazza del Municipio al Duomo di San Giorgio , fino al Castello Estense , simbolo della città.\nDa non perdere Via delle Volte e la Rotonda Foschini, cortile nascosto del Teatro Comunale. Passeggiando lungo corso Ercole I d’Este , si può ammirare l’urbanistica dell’”Addizione Erculea”, modello di città ideale.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Lifestyle and Leisure"
  ],
  "topics": [
    "Lifestyle and Leisure->travel and tourism"
  ],
  "ai_allow": true,
  "has_canonical": false,
  "breaking": null,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [],
    "locations": [],
    "organizations": [
      {
        "name": " Trenitali",
        "sentiment": "none",
        "tickers": []
      }
    ]
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-11-13T09:06:58.428+02:00",
  "updated": "2025-11-13T09:10:16.000+02:00"
}