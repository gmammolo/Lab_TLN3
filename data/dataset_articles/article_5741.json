{
  "thread": {
    "uuid": "7fc978716df6bc935ea1784b8399990a74c43cc3",
    "url": "https://www.lagazzettadelmezzogiorno.it/news/lecce/1925098/la-panchina-svasoquattro-studenti-di-galatone-donano-un-opera-simbolo-di-legalita-ai-carabinieri-di-gallipoli.html",
    "site_full": "www.lagazzettadelmezzogiorno.it",
    "site": "lagazzettadelmezzogiorno.it",
    "site_section": "https://www.lagazzettadelmezzogiorno.it/",
    "site_categories": [
      "education",
      "entertainment",
      "top_news_it",
      "top_news",
      "crime, law and justice",
      "war, conflict and unrest",
      "health",
      "economy, business and finance",
      "sport",
      "politics",
      "lifestyle and leisure"
    ],
    "section_title": "La Gazzetta del Mezzogiorno.it  - Ultima ora - News in tempo reale",
    "site_title": "La Gazzetta del Mezzogiorno.it  - Ultima ora - News in tempo reale",
    "title": "«La Panchina sVasoQuattro», studenti di Galatone donano un'opera simbolo di legalità ai carabinieri di Gallipoli - Gazzetta del Mezzogiorno",
    "title_full": "«La Panchina sVasoQuattro», studenti di Galatone donano un'opera simbolo di legalità ai carabinieri di Gallipoli - Gazzetta del Mezzogiorno",
    "published": "2026-01-29T19:00:00.000+02:00",
    "replies_count": 0,
    "participants_count": 0,
    "site_type": "news",
    "country": "IT",
    "main_image": "https://www.lagazzettadelmezzogiorno.it/resizer/600/315/true/2026_01_29/DSC_0826-1769705895136.JPG--_la_panchina_svasoquattro___studenti_di_galatone_donano_un_opera_simbolo_di_legalita_ai_carabinieri_di_gallipoli.JPG?1769705896333",
    "performance_score": 0,
    "domain_rank": 55069,
    "domain_rank_updated": "2026-01-25T23:00:00.000+02:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "7fc978716df6bc935ea1784b8399990a74c43cc3",
  "url": "https://www.lagazzettadelmezzogiorno.it/news/lecce/1925098/la-panchina-svasoquattro-studenti-di-galatone-donano-un-opera-simbolo-di-legalita-ai-carabinieri-di-gallipoli.html",
  "ord_in_thread": 0,
  "author": null,
  "published": "2026-01-29T19:00:00.000+02:00",
  "title": "«La Panchina sVasoQuattro», studenti di Galatone donano un'opera simbolo di legalità ai carabinieri di Gallipoli - Gazzetta del Mezzogiorno",
  "text": "Alunni dell’IIS “Enrico Medi” di Galatone hanno realizzato e donato al Comando Compagnia Carabinieri di Gallipoli “La Panchina sVasoQuattro”, opera in legno e ferro che simboleggia dialogo, legalità e vicinanza tra comunità e Forze dell’Ordine.\nAl campeggia l’emblema dell’Arma.\nIl progetto, nato dopo incontri sulla legalità, è stato sviluppato nel laboratorio di Grafica dell’istituto con la guida dei docenti e la collaborazione di artigiani locali. Sotto la guida dei professori Salvatore Papa e Daniele Seclì, e con la collaborazione delle Officine DAC e del maestro scultore Daniele Dell'Angelo Custode, gli studenti dell'indirizzo \"Made in Italy\" hanno progettato e costruito la panchina nel laboratorio di Grafica della scuola.\nLa struttura, di design moderno e a composizione modulare, è caratterizzata da una forma quadrilatera che richiama solidità e confini chiari. Realizzata in legno e ferro, materiali scelti per il loro valore simbolico (vita e continuità il primo, forza e determinazione il secondo), presenta quattro moduli disallineati che donano dinamicità all'insieme. Questi moduli fungono da contenitori floreali e supporto per le sedute in legno. Al centro, un totem circolare ospita appunto l'emblema dell'Arma dei Carabinieri, a perenne riconoscenza del servizio reso alla collettività.\n\"La Panchina sVasoQuattro – spiegano dal Comando Provinciale di Lecce – rappresenta uno spazio accessibile e aperto alla comunità, in cui si riflettono i valori di uguaglianza, ascolto e vicinanza tra cittadini e Forze dell'Ordine\". Il Comando ha espresso \"vivo apprezzamento\" per l'iniziativa, definendola un \"esempio virtuoso di collaborazione tra mondo della scuola e Istituzioni\" e una \"testimonianza concreta di come i valori della legalità possano tradursi in gesti tangibili\".",
  "summary": "Alunni dell’IIS “Enrico Medi” di Galatone hanno realizzato e donato al Comando Compagnia Carabinieri di Gallipoli “La Panchina sVasoQuattro”, opera in legno e ferro che simboleggia dialogo, legalità e vicinanza tra comunità e Forze dell’Ordine. Il progetto, nato dopo incontri sulla legalità, è stato sviluppato nel laboratorio di Grafica dell’istituto con la guida dei docenti e la collaborazione di artigiani locali. Realizzata in legno e ferro, materiali scelti per il loro valore simbolico (vita e continuità il primo, forza e determinazione il secondo), presenta quattro moduli disallineati che donano dinamicità all'insieme.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Crime, Law and Justice",
    "Social Issue"
  ],
  "topics": [
    "Crime, Law and Justice->law enforcement",
    "Social Issue->ethics"
  ],
  "ai_allow": true,
  "has_canonical": false,
  "breaking": true,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [],
    "locations": [],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [
      "top_news_it",
      "top_news"
    ],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2026-01-29T19:18:20.483+02:00",
  "updated": "2026-01-30T20:06:06.000+02:00"
}