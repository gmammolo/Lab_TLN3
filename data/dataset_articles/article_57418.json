{
  "thread": {
    "uuid": "80f79963a1dbd4fbca436d339c6fdcb1e389f0bd",
    "url": "https://derapate.allaguida.it/articolo/sky-fa-felici-gi-appassionati-di-formula-1-gli-ultimi-tre-gran-premi-a-un-prezzo-eccezionale-ti-abboni-un-mese-e-vedi-tutto/31018/",
    "site_full": "derapate.allaguida.it",
    "site": "allaguida.it",
    "site_section": "https://derapate.allaguida.it",
    "site_categories": [
      "auto_racing",
      "sports"
    ],
    "section_title": "Home Page - Derapate Alla Guida",
    "site_title": "Alla Guida | Auto Nuove e Prototipi auto",
    "title": "SKY fa felici gi appassionati di Formula 1, gli ultimi tre Gran Premi a un prezzo eccezionale: ti abboni un mese e vedi tutto",
    "title_full": "SKY fa felici gi appassionati di Formula 1, gli ultimi tre Gran Premi a un prezzo eccezionale: ti abboni un mese e vedi tutto",
    "published": "2025-11-13T06:58:00.000+02:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://derapate.allaguida.it/wp-content/uploads/2025/11/piastri-norris-f1-13-11-2025-derapateallaguida.jpg",
    "performance_score": 0,
    "domain_rank": 97726,
    "domain_rank_updated": "2025-10-26T23:00:00.000+02:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "80f79963a1dbd4fbca436d339c6fdcb1e389f0bd",
  "url": "https://derapate.allaguida.it/articolo/sky-fa-felici-gi-appassionati-di-formula-1-gli-ultimi-tre-gran-premi-a-un-prezzo-eccezionale-ti-abboni-un-mese-e-vedi-tutto/31018/",
  "ord_in_thread": 0,
  "author": "Alessandro",
  "published": "2025-11-13T06:58:00.000+02:00",
  "title": "SKY fa felici gi appassionati di Formula 1, gli ultimi tre Gran Premi a un prezzo eccezionale: ti abboni un mese e vedi tutto",
  "text": "Il Mondiale di Formula 1 si deciderà con i GP di Las Vegas, Qatar e Abu Dhabi. Ecco dove vederli se non siete abbonati a Sky Sport\nLando Norris 390, Oscar Piastri 366 e Max Verstappen 341, queste le prime tre posizioni nella classifica del Mondiale Piloti di Formula 1.\nSKY fa felici gi appassionati di Formula 1, gli ultimi tre Gran Premi a un prezzo eccezionale: ti abboni un mese e vedi tutto – derapateallaguida.it (foto Ansa) Tra GP del Messico e del Brasile, Lando Norris ha completato la rimonta sul compagno di squadra Oscar Piastri. Con Verstappen sullo sfondo, il duello iridato tra i due piloti della McLaren proseguirà nel GP di Las Vegas che si disputerà all’alba di domenica 23 novembre in Italia. La settimana seguente, sabato 29 e domenica 30, si disputano la Sprint Race e il GP in Qatar sul circuito di Lusail che ospita anche le gare del Motomondiale. Gran finale, come di consueto, domenica 7 dicembre ad Abu Dhabi sul tracciato di Yas Marina che due giorni dopo ospiterà anche i Test di fine stagione.\nEra dalla sfida tra Hamilton e Verstappen del 2021 che la lotta per il Mondiale di Formula 1 non era così serrata. Se non siete abbonati a Sky Sport con ricezione satellitare o tramite Sky Stream e non volete attendere le differite dei GP su TV8, la soluzione per seguire gli ultimi tre Gran Premi dell’anno ve la dà proprio Sky.\nDove vedete gli ultimi tre GP del Mondiale di Formula 1, ecco l’abbonamento che fa per voi Si tratta di NowTV , la piattaforma streaming di proprietà della stessa Sky, che trasmette tutti i contenuti di sport, cinema e intrattenimento dell’emittente tramite varie formule di abbonamento. Quella che vi consente di seguire la Formula 1 è il Pass Sport disponibile in due modalità a 19,99€ con vincolo di permanenza di 12 mesi o a 29,99€ con possibilità di disdetta senza oneri al termine del mese di visione.\nAttivare il Pass Sport di NowTv è molto semplice. Basta registrarsi da pc sul sito di riferimento fornendo i vostri dati e un metodo di pagamento consentito con il quale pagherete il ticket di abbonamento scelto. Se la procedura di registrazione andrà a buon fine, la visione dei contenuti sarà immediata. Oltreché da pc, potrete vedere NowTv anche su smart tv, smartphone e tablet scaricando l’apposita applicazione gratuita disponibile nei vari store digitali.\nDove vedete gli ultimi tre GP del Mondiale di Formula 1, ecco l’abbonamento che fa per voi – derapate.allaguida.it (foto Ansa) Abbonandovi già da adesso al Pass Sport di Now con il ticket da 29,99€, potrete vedere gli ultimi tre GP di Formula 1 di Las Vegas, Qatar e Abu Dhabi per poi eventualmente disdire il ticket. Nel caso fosse interessati anche agli altri contenuti sportivi trasmessi su NowTV per un periodo più lungo, la formula Pass Sport a 19,99€ con vincolo annuale è quella che vi consigliamo di attivare.\nSu Now, potete vedere tre partite per ogni turno di Serie A, la Champions League, Europa e Conference League, la Premier League, la Bundesliga, la Ligue 1, tutti i tornei di Tennis ATP e WTA con Wimbledon e US Open, il basket con l’NBA, il campionato italiano e l’Eurolega, il Rugby con il Sei Nazioni, lo United Championship e i Test Match e la copertura integrale dei GP di Formula 1, MotoGP, Moto2, Moto3 e Superbike. Una copertura di sport completa per 12 mesi l’anno che Sky potrebbe arricchire anche con altri eventi nel corso del 2026.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Sport",
    "Lifestyle and Leisure"
  ],
  "topics": [
    "Sport->sport event",
    "Sport->motor car racing",
    "Lifestyle and Leisure->game"
  ],
  "ai_allow": true,
  "has_canonical": false,
  "breaking": null,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [
      {
        "name": "Lando Norris",
        "sentiment": "none"
      },
      {
        "name": "Verstappen",
        "sentiment": "none"
      }
    ],
    "locations": [
      {
        "name": "Las Vegas",
        "sentiment": "none"
      },
      {
        "name": "Abu Dhabi",
        "sentiment": "none"
      },
      {
        "name": "Qatar",
        "sentiment": "none"
      },
      {
        "name": "Yas Marina",
        "sentiment": "none"
      },
      {
        "name": "Brasile",
        "sentiment": "none"
      },
      {
        "name": "Messico",
        "sentiment": "none"
      },
      {
        "name": "Italia",
        "sentiment": "none"
      },
      {
        "name": "Lusail",
        "sentiment": "none"
      }
    ],
    "organizations": [
      {
        "name": "Motomondiale",
        "sentiment": "none",
        "tickers": [
          {
            "ticker": null,
            "exchange": null
          }
        ]
      },
      {
        "name": "Sky Sport",
        "sentiment": "none",
        "tickers": [
          {
            "ticker": null,
            "exchange": null
          }
        ]
      },
      {
        "name": "McLaren",
        "sentiment": "none",
        "tickers": [
          {
            "ticker": null,
            "exchange": null
          }
        ]
      }
    ]
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-11-13T09:11:27.583+02:00",
  "updated": "2025-11-13T09:14:07.000+02:00"
}