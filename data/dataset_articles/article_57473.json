{
  "thread": {
    "uuid": "fc871c75855cca44ce6ba2e2401c20345553d412",
    "url": "https://www.baritoday.it/speciale/black-friday/regali-natale-per-lei-idee.html",
    "site_full": "www.baritoday.it",
    "site": "baritoday.it",
    "site_section": "http://www.baritoday.it/rss",
    "site_categories": [
      "media",
      "top_news_it",
      "top_news"
    ],
    "section_title": "BariToday",
    "site_title": "BariToday - cronaca e notizie da Bari",
    "title": "Regali di Natale per lei? Le idee da non farsi sfuggire e renderla felice",
    "title_full": "Regali di Natale per lei? Le idee da non farsi sfuggire e renderla felice",
    "published": "2025-11-12T11:00:00.000+02:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "",
    "performance_score": 0,
    "domain_rank": 77903,
    "domain_rank_updated": "2025-10-26T23:00:00.000+02:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "fc871c75855cca44ce6ba2e2401c20345553d412",
  "url": "https://www.baritoday.it/speciale/black-friday/regali-natale-per-lei-idee.html",
  "ord_in_thread": 0,
  "author": "Redazione",
  "published": "2025-11-12T11:00:00.000+02:00",
  "title": "Regali di Natale per lei? Le idee da non farsi sfuggire e renderla felice",
  "text": "Regali di Natale per lei? Le idee da non farsi sfuggire e renderla felice\nGrazie al Black Friday 2025 le occasioni non mancano di certo: dai cofanetti alla beauty routine, passando per gioielli e abbigliamento, c’è un regalo per ogni gusto\nI regali di Natale per alcuni sono una vera e propria passione che permette di dare libero sfogo alla fantasia e di dimostrare il proprio affetto alla persona a cui si vuole bene. Per altri invece sono un “incubo” perché si ha paura di sbagliare e di deludere le aspettative di chi lo riceve. Anche se manca più di un mese al 25 dicembre è ora di buttare giù la lista dei regali, fortunatamente a darci una mano in questo caso arriva il Black Friday 2025. Le offerte del venerdì nero ci permettono di prendere qualche spunto o semplicemente di acquistare il regalo tanto atteso a prezzi convenienti grazie a sconti imperdibili su una vasta gamma di oggetti. Siete alla ricerca dei regali di Natale per lei? Vediamo come far felice vostra madre, sorella o moglie senza spendere una fortuna.\nCom'è nato il Black Friday e come si è evoluto\nCon il percorso benessere non si sbaglia mai\nLa vita frenetica e gli impegni possono essere messi in stand by durante le feste e in particolare a Natale. Tra i regali più indicati per una mamma o un’amica sempre super impegnata c’è il percorso benessere, con soggiorno in una Spa. Magari un’idea carina è approfittare delle offerte e regalare una box per due così da scegliere se andare con voi e rilassarvi insieme.\nLa beauty routine diventa conveniente durante il Black Friday\nLa skincare routine è una buona abitudine che preserva la pelle e regala un incarnato più luminoso. Se la persona a cui avete deciso di fare il regalo di Natale è un’appassionata di prodotti beauty, allora il Black Friday è la vostra occasione per acquistare un set completo fatto di creme viso, sieri, tonici e device. Un regalo che farà felice non solo chi lo riceve ma anche il vostro portafoglio grazie ai prezzi scontatissimi.\nIl pigiama non è una scelta scontata\nPuò sembrare un regalo banale, ma non tutti i pigiami sono uguali. Molti brand propongono modelli caldi realizzati in materiali avvolgenti. Oltre che divertenti ci sono quelli ispirati a serie tv o personaggi dei cartoni, sensuali o quelli mix and match per chi segue le tendenze anche quando si tratta di abbigliamento per la notte. Dovete solo prendere spunto dalle passioni e dalla personalità di chi riceverà il regalo e approfittare delle offerte per fare un figurone.\nCosa comprare al Black Friday 2025: guida agli acquisti migliori\nCapelli sempre in ordine con le offerte del venerdì nero\nSe la persona a cui avete deciso di fare il regalo di Natale è un’appassionata di capelli e styling allora avete l’imbarazzo della scelta, merito anche degli sconti del Black Friday 2025 che vi consentono di acquistare device top di gamma a prezzi da urlo. Perfetto per chi ama cambiare piega spessissimo sotto l’albero non può mancare il multistyler facile da usare e dotato di diversi accessori per essere liberi di sperimentare.\nI gioielli personalizzati sono un grande classico\nQual è il regalo di Natale per la vostra lei? Un gioiello, ovviamente. Nonostante il regalo sia impegnativo, a renderlo adatto a ogni tasca arrivano il Black Friday e gli sconti pazzeschi. Orecchini, bracciali, collane e perfino orologi, la scelta è davvero ampia, ma per rendere il regalo davvero personale potete arricchirlo con le iniziali, una frase o una data simbolica.\nLa borsa è sempre un regalo utile\nC’è chi le colleziona e chi le cambia ogni giorno, le borse sono molto più di un accessorio, sono un elemento che va a completare o arricchire un outfit. Che ne dite di regalare una bag a vostra madre o a un’amica? I modelli tra cui scegliere sono davvero tanti, per non sbagliare è fondamentale seguire i gusti e lo stile di chi avrà il regalo. Bellissime le shopper o le hobo bag per chi ha uno stile casual, le borse a tracolla, invece sono indicate per chi ha un mood più sportivo, poi per un regalo che dura nel tempo che ne dite di una borsa gioiello? Non dovete fare altro che scegliere il modello giusto.\nTisane, caffè e tè per chi non rinuncia a una piccola coccola\nNon solo oggetti, anche i regali di Natale legati al cibo sono un’ottima idea da mettere sotto l’albero. Tra queste le più gettonate sono quelle che trasformano una semplice pausa tra un impegno e l’altro in una piccola coccola. A questo proposito non potete farvi sfuggire il kit tisana o tè formato da tazze, infusori e preparati per sperimentare anche gusti originali. Per chi invece preferisce il caffè, c’è un’idea regalo anche per lei formata da moka o macchinetta elettrica, tazzine e caffè aromatizzati per una degustazione in pieno stile.\nLe candele e i diffusori riempiono casa del profumo natalizio\nLe candele o i diffusori sono il regalo che si addice a qualsiasi occasione perché hanno aromi deliziosi e spesso design unici. In particolare sono ideali come regali di Natale perché molti hanno colori e profumi che ricordano le nuance tipiche del periodo e le fragranze che ci fanno pensare subito ai deliziosi dolci per un aroma delicato e piacevole. Il Black Friday vi offre l’occasione di scegliere tra candele di brand di spicco o di nicchia, ma anche profumatori di design sfruttando al meglio i prezzi ridotti.\nI fotolibri per catturare i ricordi\nSe la persona a cui volete fare il regalo di Natale è appassionata di foto, un’idea che di sicuro la farà felice è vedere gli scatti più belli fatti con voi o con persone care racchiusi in un libro personalizzato con frasi e pensieri. Se preferite, potete sostituire l’album con le cornici digitali, che oltre a essere comode possono essere arricchite dall’aggiunta di nuove foto per ampliare la raccolta di ricordi.\nI set Lego sono senza età\nLa maggior parte di noi è cresciuta con i mattoncini colorati e con la voglia di costruire case o edifici. Quello che può essere considerato un gioco da bambini, in realtà è perfetto anche per i più grandi ed è il regalo di Natale ideale da mettere sotto l’albero. Oltre ai classici mattoncini, con il Black Friday 2025 potete acquistare uno dei numerosi set a tema realizzati dall’azienda danese. Da quello ispirato alle serie tv, ai monumenti iconici, fino ai fiori per chi ama la natura ma non ha il pollice verde. Insomma non avete che l’imbarazzo della scelta, l’importante è assicurare un’emozione a chi lo riceve.\nArticolo originale su Today.it",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Lifestyle and Leisure"
  ],
  "topics": [
    "Lifestyle and Leisure->holiday",
    "Lifestyle and Leisure->lifestyle"
  ],
  "ai_allow": true,
  "has_canonical": false,
  "breaking": null,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [],
    "locations": [],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [
      "top_news_it",
      "top_news"
    ],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-11-13T09:17:43.037+02:00",
  "updated": "2025-11-14T10:07:26.000+02:00"
}