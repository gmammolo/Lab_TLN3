{
  "thread": {
    "uuid": "1d59128f78f3651fd9d9c255806151e5e193d48a",
    "url": "https://www.lametino.it/Ultime/lamezia-azione-ringrazia-le-associazioni-saranno-loro-a-tenere-acceso-lo-spirito-del-natale-in-citta.html",
    "site_full": "www.lametino.it",
    "site": "lametino.it",
    "site_section": "https://www.lametino.it/cronaca",
    "site_categories": [
      "media"
    ],
    "section_title": "Cronaca - il Lametino.it",
    "site_title": "il Lametino.it - il giornale di Lamezia Terme e del lametino",
    "title": "Lamezia, Azione ringrazia le associazioni: \"Saranno loro a tenere acceso lo spirito del Natale in città\" - il Lametino.it",
    "title_full": "Lamezia, Azione ringrazia le associazioni: \"Saranno loro a tenere acceso lo spirito del Natale in città\" - il Lametino.it",
    "published": "2025-11-13T02:00:00.000+02:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://www.lametino.it/images/stories/luminarie-5-21122018_8019c_c5056.jpg",
    "performance_score": 0,
    "domain_rank": 85688,
    "domain_rank_updated": "2025-10-26T23:00:00.000+02:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "1d59128f78f3651fd9d9c255806151e5e193d48a",
  "url": "https://www.lametino.it/Ultime/lamezia-azione-ringrazia-le-associazioni-saranno-loro-a-tenere-acceso-lo-spirito-del-natale-in-citta.html",
  "ord_in_thread": 0,
  "author": "Lametino7",
  "published": "2025-11-13T02:00:00.000+02:00",
  "title": "Lamezia, Azione ringrazia le associazioni: \"Saranno loro a tenere acceso lo spirito del Natale in città\" - il Lametino.it",
  "text": "Lamezia Terme – “Ancora una volta la rete delle associazioni culturali e del terzo settore dimostra di essere la spina dorsale viva e solidale della città”. È quanto sottolinea Annita Vitale, consigliera di Azione Lamezia in una nota in merito “alla necessità di ridurre le spese per gli eventi natalizi, ufficializzata ieri dal Sindaco e dalla sua giunta, queste realtà hanno subito mostrato una straordinaria disponibilità a collaborare, confermando la loro capacità di dare, di unirsi e di costruire comunità anche nei momenti più complessi. Sarà grazie a loro se, nonostante tutto, Lamezia potrà vivere lo spirito autentico del Natale, fondato sulla partecipazione, sulla solidarietà e sull’amore per la propria città”.\n“Queste rinunce nascono – ricorda Vitale - dalla situazione finanziaria comunicata ieri dal Sindaco: a causa del disavanzo accertato, indicato in circa 4,2 milioni di euro, il Comune sarà costretto a rivedere le proprie spese e priorità almeno per i prossimi due anni. Resta tuttavia un interrogativo legittimo e importante: la nota integrativa della Corte dei Conti, arrivata come un fulmine a metà ottobre, contiene ulteriori elementi o il disavanzo effettivo è solo quello comunicato? È doveroso che su questi numeri ci sia la massima chiarezza da parte dell’amministrazione, perché da essa dipende la fiducia dei cittadini e la programmazione delle scelte future”.\n© RIPRODUZIONE RISERVATA",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Lifestyle and Leisure",
    "Social Issue"
  ],
  "topics": [
    "Lifestyle and Leisure->club and association",
    "Social Issue->social services",
    "Social Issue->communities"
  ],
  "ai_allow": true,
  "has_canonical": false,
  "breaking": null,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [
      {
        "name": "Annita Vitale",
        "sentiment": "none"
      }
    ],
    "locations": [
      {
        "name": "Lamezia Terme",
        "sentiment": "none"
      },
      {
        "name": "Azione Lamezia",
        "sentiment": "none"
      }
    ],
    "organizations": [
      {
        "name": "Corte dei Conti",
        "sentiment": "none",
        "tickers": [
          {
            "ticker": null,
            "exchange": null
          }
        ]
      }
    ]
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-11-13T09:19:41.029+02:00",
  "updated": "2025-11-13T09:24:33.000+02:00"
}