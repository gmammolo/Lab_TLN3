{
  "thread": {
    "uuid": "6e778fccaab594c2e36cf3fe062f1045927e9f7a",
    "url": "https://d.repubblica.it/beauty/benessere/2026/01/01/news/abitudini_per_ripartire_nuovo_anno_allenamento_dieta-425055283/",
    "site_full": "d.repubblica.it",
    "site": "repubblica.it",
    "site_section": "https://d.repubblica.it/beauty",
    "site_categories": [
      "fashion",
      "style_and_fashion",
      "top_news_be",
      "top_news_ch",
      "top_news_it",
      "top_news",
      "arts, culture and entertainment",
      "economy, business and finance",
      "lifestyle and leisure",
      "crime, law and justice",
      "politics",
      "sport"
    ],
    "section_title": "Beauty: consigli, tendenze e news su d - Repubblica.it",
    "site_title": "la Repubblica - News in tempo reale - Le notizie e i video di politica, cronaca, economia, sport",
    "title": "Allenamento, dieta, meditazione: le abitudini per iniziare il nuovo anno con il piede giusto - d la Repubblica",
    "title_full": "Allenamento, dieta, meditazione: le abitudini per iniziare il nuovo anno con il piede giusto - d la Repubblica",
    "published": "2026-01-01T07:00:00.000+02:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://www.repstatic.it/content/localirep/img/rep-d/2025/12/22/144107552-d358698d-c5c1-4928-a55f-86fae7a8aa22.jpg",
    "performance_score": 0,
    "domain_rank": 938,
    "domain_rank_updated": "2025-12-28T23:00:00.000+02:00",
    "licensing_agency": [],
    "social": {
      "facebook": {
        "likes": 1,
        "comments": 0,
        "shares": 16
      },
      "vk": {
        "shares": 0
      }
    }
  },
  "uuid": "6e778fccaab594c2e36cf3fe062f1045927e9f7a",
  "url": "https://d.repubblica.it/beauty/benessere/2026/01/01/news/abitudini_per_ripartire_nuovo_anno_allenamento_dieta-425055283/",
  "ord_in_thread": 0,
  "author": "Lorena Sironi",
  "published": "2026-01-01T07:00:00.000+02:00",
  "title": "Allenamento, dieta, meditazione: le abitudini per iniziare il nuovo anno con il piede giusto - d la Repubblica",
  "text": "Rinnovamento. Quando pensiamo all'anno nuovo, questo termine ricorre spesso. Forse perché ognuno di noi vuole lasciarsi alle spalle ciò che \"non ha funzionato\" e ripartire respirando aria nuova. E il 2026 non fa eccezione. Per molti rappresenta il momento perfetto per recuperare energie, alleggerire la mente, ricalibrare i ritmi. Insomma, l'occasione per rimettersi in forma sotto tutti i punti di vista. Non solo una questione meramente estetica o di buoni propositi, ma un desiderio di vita attiva e di scelte sane. Gennaio diventa così una sorta di pagina bianca dove annotare la propria routine di benessere. Da mettere in pratica tutto l'anno, iniziando sin da subito.\nMini workout per iniziare la giornata\nUn circuito di 4 minuti, da eseguire ogni mattina, e da portare avanti tutto l'anno è un buon modo per mantenersi attivi senza stress, sostenere il metabolismo e ricordare che, per stare in forma, la continuità vale più dell'intensità. “Non si tratta di ‘smaltire’ o compensare, ma di attivare l'organismo in modo gentile, per dire al corpo ‘io sono presente, iniziamo la giornata’. Un'attivazione delicata, pensata per riaccendere la circolazione, sciogliere le tensioni e creare continuità. Un circuito di quattro minuti che possono cambiare l'energia della giornata”, spiega Elena Giordani, ideatrice di X-Fit Accademy, progetto dedicato al workout femminile. Nessuna attrezzatura, ma solo un po’ di spazio. Ciò che conta non è la fatica, ma la costanza. “Si inizia con uno skip sul posto: ginocchia leggere, movimento morbido, anche a basso impatto se ne senti il bisogno. Si prosegue con ampie e fluide circonduzioni delle braccia, per aprire il petto e sciogliere le spalle. Successivamente, si passa a squat lenti e controllati, proprio come se ci sedessimo e ci rialzassimo da una sedia. In alternativa, si può usare una vera sedia vera, in modo da avere maggior sicurezza. Si conclude con i sollevamenti sulle punte. Piedi uniti, si sale lentamente e si scende con controllo, appoggiandosi al muro se serve maggiore stabilità”, prosegue l'esperta.\nEsercizi di riflessione quotidiana\nPer iniziare il 2026 nel migliore dei modi, vale la pena affiancare al percorso fisico anche un allenamento mentale, così da lavorare sul benessere a 360 gradi. “Ogni giorno, uno spazio da dedicare a definire cosa portare con sé nella giornata e cosa lasciar andare. Una frase potenziante o domande fondamentali come Che persona voglio essere? In che modo mi preparo ad affrontare le difficoltà? Quale strada scegliere per ritrovare equilibrio fisico e mentale? Sono domande che costringono a ragionare in termini di identità, non solo di azione. E quando cambi identità, cambia tutto il resto. Perché puoi anche allenarti tutti i giorni, ma se non cambi la testa torni sempre al punto di partenza”, specifica Giordani.\nConsapevolezza a tavola\nUn approccio alimentare che non richieda perfezione ma presenza, non controllo ma consapevolezza, non performance ma benessere è l'ideale per iniziare nel migliore dei modi il 2026. Seguendo linee guida semplici e flessibili, orientate al benessere generale piuttosto che alla restrizione, è possibile creare continuità per tutto l'anno. “In questo senso, è bene privilegiare un’alimentazione basata su proteine, verdure di stagione e grassi salutari, come quelli presenti nell'olio d'oliva, nella frutta secca o in pesci come salmone e sgombro, senza rigidità né conteggio calorico. Ogni giornata rappresenta un nuovo inizio, e ogni scelta un'opportunità per ritrovare equilibrio e benessere. Il dialogo interiore costituisce lo strumento principale di trasformazione e crescita personale”, spiega l'esperta.\nIdentikit della fame\nRiconoscere la fame reale da quella emotiva è la chiave per stare in forma ogni giorno. “Quando emergono sensazioni di ansia, colpa o perdita di controllo, è necessario fermare tutto un attimo e concedersi un momento di riflessione: ‘Che significato sto dando a questo pasto? Sto reagendo al cibo o alla storia che mi racconto da anni?’ . Non è fame vera, non parte dallo stomaco, ma da un'emozione. Tenere un ‘identikit’ della fame può risultare utile. Dopo ogni momento di riflessione, si annota dove ci si trova, cosa si sta facendo, quali sensazioni si provano e chi è presente. Ciò permette di osservare come dietro ogni episodio si ripeta spesso uno schema riconoscibile. Questo approccio mira proprio a interrompere i pattern automatici e a costruire una relazione più equilibrata con l'alimentazione”, commenta l'ideatrice di X-Fit Accademy.\nOgni giorno un nuovo inizio\nDopo un pasto abbondante, non è necessario punirsi, ma nemmeno cadere nella trappola dello sconforto, buttando la spugna dopo uno sgarro. È possibile infatti riprendere rapidamente la situazione in mano, tornando a una routine di alimentazione semplice, idratazione e movimento leggero, senza restrizioni estreme, né sensi di colpa. Considerare ogni giorno come un nuovo inizio favorisce uno stile di vita sostenibile, contribuendo a mantenersi in forma e in benessere per tutto l'anno. Il cibo resta solo cibo. “È il significato che gli viene attribuito a fare la differenza”, conclude Elena Giordani.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Lifestyle and Leisure"
  ],
  "topics": [
    "Lifestyle and Leisure->exercise and fitness",
    "Lifestyle and Leisure->wellness"
  ],
  "ai_allow": true,
  "has_canonical": false,
  "breaking": true,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [],
    "locations": [],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [
      "trusted_news"
    ],
    "top_news": [
      "top_news_be",
      "top_news_ch",
      "top_news_it",
      "top_news"
    ],
    "bias": "center",
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2026-01-01T07:59:47.961+02:00",
  "updated": "2026-01-02T08:06:57.000+02:00"
}