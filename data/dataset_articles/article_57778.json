{
  "thread": {
    "uuid": "ba35028d44d22b53e51645634341db773ec5402a",
    "url": "https://buonasera24.it/video/cronaca/908589/l-on-ventola-in-versione-rock-per-salutare-il-2026-auguri-in-musica-ai-pugliesi.html",
    "site_full": "buonasera24.it",
    "site": "buonasera24.it",
    "site_section": "https://buonasera24.it/",
    "site_categories": [
      "economy, business and finance",
      "lifestyle and leisure",
      "arts, culture and entertainment",
      "social issue",
      "disaster and accident",
      "crime, law and justice"
    ],
    "section_title": "Buonasera24.it - Le notizie e i fatti di Taranto, Bari, Bat, Lecce e Brindisi",
    "site_title": "Buonasera24.it - Le notizie e i fatti di Taranto, Bari e BAT",
    "title": "L'on. Ventola in versione rock per salutare il 2026: auguri in musica ai pugliesi",
    "title_full": "L'on. Ventola in versione rock per salutare il 2026: auguri in musica ai pugliesi",
    "published": "2026-01-01T07:59:00.000+02:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://buonasera24.it/resizer/600/315/true/2026_01_01/2aa5b814951fe29220a9d3a3d0964dcf.jpg--.jpg",
    "performance_score": 0,
    "domain_rank": 98277,
    "domain_rank_updated": "2025-12-28T23:00:00.000+02:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "ba35028d44d22b53e51645634341db773ec5402a",
  "url": "https://buonasera24.it/video/cronaca/908589/l-on-ventola-in-versione-rock-per-salutare-il-2026-auguri-in-musica-ai-pugliesi.html",
  "ord_in_thread": 0,
  "author": "Francesco Alberti",
  "published": "2026-01-01T07:59:00.000+02:00",
  "title": "L'on. Ventola in versione rock per salutare il 2026: auguri in musica ai pugliesi",
  "text": "Canosa di Puglia\n01 Gennaio 2026 - 06:59\nCANOSA DI PUGLIA - In queste ore tutti siamo stati inondati di messaggi augurali, di foto, video e persino fastidiose catene inoltrate con improbabili frasi poetiche. Ma senza dubbio la palma del messaggio augurale più ironico, autoironico e coinvolgente arriva da uno dei politici più autorevoli di Puglia.\nGli auguri per il 2026 arrivano in musica e con il sorriso, affidati a un video che vede Francesco Ventola, eurodeputato di Fratelli d’Italia, rivolgersi a tutti i pugliesi in una veste decisamente informale. Sullo sfondo una canzone rock, scelta come colonna sonora di un messaggio che punta sull’energia e sull’ironia.\nGià sindaco, Presidente della Provincia Bat e consigliere regionale pugliese, Ventola si cimenta nel video come vocalist, chitarrista e batterista, augurando un 2026 “rock”, nello spirito del brano interpretato. Una performance che non punta alla perfezione tecnica, ma alla voglia di condividere un augurio fuori dagli schemi.\nNon è la prima volta che l’esponente politico si presta a iniziative di questo tipo. In passato, infatti, era stato protagonista di un episodio rimasto nella memoria di molti: aveva promesso che, in caso di elezione a consigliere regionale, avrebbe imitato Michael Jackson sul palco dei festeggiamenti nella sua città, promessa poi mantenuta.\nAnche questa volta, tra musica e autoironia, Ventola sceglie un linguaggio leggero per salutare il nuovo anno, confermando una passione per il palcoscenico che accompagna da tempo il suo percorso pubblico.\nTestata: Buonasera\nISSN: 2531-4661 (Sito web)\nRegistrazione: n.7/2012 Tribunale di Taranto\nLa società percepisce i contributi di cui al decreto legislativo 15 maggio 2017, n. 70. Indicazione resa ai sensi della lettera f) del comma 2 dell’articolo 5 del medesimo decreto legislativo\nPiazza Giovanni XXIII 13 | 74123 | Taranto\nTelefono: (+39)0996960416\nEmail: redazione.taranto@buonasera24.it\nPubblicità : pubblicita@buonasera24.it\nEditore: SPARTA Società Cooperativa\nVia Parini 51 | 74023 | Grottaglie (TA)\nIva: 03024870739\nPresidente CdA Sparta: CLAUDIO SIGNORILE\nDirettore responsabile: FRANCESCO ROSSI\nPresidente Comitato Editoriale: DIEGO RANA",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Arts, Culture and Entertainment",
    "Lifestyle and Leisure"
  ],
  "topics": [
    "Arts, Culture and Entertainment->music",
    "Lifestyle and Leisure->holiday"
  ],
  "ai_allow": true,
  "has_canonical": false,
  "breaking": false,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [
      {
        "name": " Francesco Ventol",
        "sentiment": "none"
      },
      {
        "name": " Sull",
        "sentiment": "none"
      }
    ],
    "locations": [
      {
        "name": "Canosa di Puglia",
        "sentiment": "none"
      }
    ],
    "organizations": [
      {
        "name": " Provincia Ba",
        "sentiment": "none",
        "tickers": []
      }
    ]
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2026-01-01T08:02:37.469+02:00",
  "updated": "2026-01-01T08:05:48.000+02:00"
}