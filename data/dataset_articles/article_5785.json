{
  "thread": {
    "uuid": "fb1f95efa5fde31dd5d8aa3d93c14842f9a91828",
    "url": "https://www.salernotoday.it/social/restituita-busta-soldi-de-martino.html",
    "site_full": "www.salernotoday.it",
    "site": "salernotoday.it",
    "site_section": "https://www.salernotoday.it/rss",
    "site_categories": [
      "media",
      "economy, business and finance",
      "politics",
      "crime, law and justice",
      "social issue",
      "disaster and accident",
      "arts, culture and entertainment"
    ],
    "section_title": "SalernoToday",
    "site_title": "SalernoToday - cronaca e notizie da Salerno",
    "title": "Trova una busta con 4mila euro: allerta i carabinieri e la fa restituire al proprietario",
    "title_full": "Trova una busta con 4mila euro: allerta i carabinieri e la fa restituire al proprietario",
    "published": "2026-01-29T18:56:00.000+02:00",
    "replies_count": 0,
    "participants_count": 0,
    "site_type": "news",
    "country": "IT",
    "main_image": "https://www.salernotoday.it/~media/horizontal-hi/49710834202017/soldi_2-3-_public_notizie_270_470_3-2-2-2.jpg",
    "performance_score": 0,
    "domain_rank": 79082,
    "domain_rank_updated": "2026-01-25T23:00:00.000+02:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "fb1f95efa5fde31dd5d8aa3d93c14842f9a91828",
  "url": "https://www.salernotoday.it/social/restituita-busta-soldi-de-martino.html",
  "ord_in_thread": 0,
  "author": null,
  "published": "2026-01-29T18:56:00.000+02:00",
  "title": "Trova una busta con 4mila euro: allerta i carabinieri e la fa restituire al proprietario",
  "text": "social\nTrova una busta con 4mila euro: allerta i carabinieri e la fa restituire al proprietario\nUn plauso per l'onestà a De Martino\nHa trovato una busta con quasi quattromila euro in contanti nello sportello di un bancomat ed ha allertato il 112 per consegnarla ai Carabinieri. Diego De Martino, coordinatore Generale BU Sud della Centrale del Latte d’Italia, intervistato da TvOggi, ha raccontato l'accaduto: nei pressi del Parco Pinocchio, De Martino stava per effettuare un prelievo presso il bancomat della filiale Monte dei Paschi di Siena, quando ha notato la busta.\nDopo aver allertato le forze dell'ordine, si è recato presso la stazione dei Carabinieri di Pontecagnano Faiano per consegnare quanto ritrovato. Tramite alcuni scontrini e documenti nella stessa busta, i carabinieri hanno identificato e raggiunto lo sbadato proprietario del denaro, restituendogli quanto dimenticato. Lieto fine ed un plauso a De Martino per il gesto di civiltà.",
  "summary": "Trova una busta con 4mila euro: allerta i carabinieri e la fa restituire al proprietario Un plauso per l'onestà a De Martino Ha trovato una busta con quasi quattromila euro in contanti nello sportello di un bancomat ed ha allertato il 112 per consegnarla ai Carabinieri. Diego De Martino, coordinatore Generale BU Sud della Centrale del Latte d’Italia, intervistato da TvOggi, ha raccontato l'accaduto: nei pressi del Parco Pinocchio, De Martino stava per effettuare un prelievo presso il bancomat della filiale Monte dei Paschi di Siena, quando ha notato la busta.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Human Interest",
    "Crime, Law and Justice"
  ],
  "topics": [
    "Human Interest->record and achievement",
    "Crime, Law and Justice->robbery and theft"
  ],
  "ai_allow": true,
  "has_canonical": false,
  "breaking": false,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [
      {
        "name": "Diego De Martino",
        "sentiment": "none"
      }
    ],
    "locations": [
      {
        "name": "Siena",
        "sentiment": "none"
      }
    ],
    "organizations": [
      {
        "name": "Carabinieri",
        "sentiment": "none",
        "tickers": [
          {
            "ticker": null,
            "exchange": null
          }
        ]
      },
      {
        "name": "BU Sud",
        "sentiment": "none",
        "tickers": []
      },
      {
        "name": "filiale Monte dei Paschi",
        "sentiment": "none",
        "tickers": []
      }
    ]
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2026-01-29T19:52:12.848+02:00",
  "updated": "2026-01-29T19:56:24.000+02:00"
}