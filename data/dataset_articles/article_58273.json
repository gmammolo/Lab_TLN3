{
  "thread": {
    "uuid": "b28a4527951c45658990b6ecb19cd0df4460c64a",
    "url": "https://www.esquire.com/it/lifestyle/viaggi/a65931011/miglior-paese-per-equilibrio-lavoro-vita-privata/",
    "site_full": "www.esquire.com",
    "site": "esquire.com",
    "site_section": "https://www.esquire.com/it/lifestyle/a65317051/isola-irlandese-che-ti-paga-per-viverci",
    "site_categories": [
      "shopping",
      "top_news_co",
      "top_news_cl",
      "top_news_pe",
      "top_news_it",
      "top_news_mx",
      "top_news_ve",
      "top_news",
      "arts, culture and entertainment",
      "science and technology",
      "lifestyle and leisure"
    ],
    "section_title": "L'Irlanda ti vuole, e ti paga 85mila euro se ti ci trasferisci",
    "site_title": "Esquire - Men's Fashion, Cocktails, Politics, Interviews, and Women",
    "title": "Ecco il miglior Paese per l'equilibrio tra lavoro e vita privata",
    "title_full": "Ecco il miglior Paese per l'equilibrio tra lavoro e vita privata",
    "published": "2026-01-01T08:30:00.000+02:00",
    "replies_count": 0,
    "participants_count": 1,
    "site_type": "news",
    "country": "US",
    "main_image": "https://hips.hearstapps.com/hmg-prod/images/businessman-face-down-in-paper-pile-royalty-free-image-1756463806.pjpeg?crop=1.00xw:0.754xh;0,0.113xh&amp;resize=1200:*",
    "performance_score": 0,
    "domain_rank": 3060,
    "domain_rank_updated": "2025-12-28T23:00:00.000+02:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "b28a4527951c45658990b6ecb19cd0df4460c64a",
  "url": "https://www.esquire.com/it/lifestyle/viaggi/a65931011/miglior-paese-per-equilibrio-lavoro-vita-privata/",
  "ord_in_thread": 0,
  "author": "Riccardo Castrichini",
  "published": "2026-01-01T08:30:00.000+02:00",
  "title": "Ecco il miglior Paese per l'equilibrio tra lavoro e vita privata",
  "text": "Accusare fortemente lo stress , al giorno d’oggi, non è qualcosa di così difficile, con il giusto intreccio tra attività professionale e privata che per molti è una vera e propria utopia. Chi ha l’obiettivo di cambiare radicalmente la propria vita, tuttavia, può pensare di trasferirsi nel Paese europeo che, più di altri, permette di trovare la quadra perfetta tra lavoro e privato . Stiamo parlando dell’ Irlanda , eletto dal Global Work-Life Balance Index 2025 pubblicato da Remote.\nJupiterimages // Getty Images Il paradiso per chi vuole vivere meglio Lo studio in questione ha riguardato le 60 maggiori economie del mondo , prendendo a riferimento parametri come ferie obbligatorie, accesso all’ assistenza sanitaria , sicurezza pubblica e orario medio di lavoro settimanale.\nSu scala globale il primato è della Nuova Zelanda (Wellington), mentre in Europa, come detto, è stata selezionata l’ Irlanda (Dublino) grazie al punteggio ottenuto di 81,17 su 100. Tra i suoi punti di forza spiccano:\n30 giorni di ferie annuali obbligatorie; la settimana lavorativa media di sole 34,3 ore; il congedo di maternità di 26 settimane retribuito al 70%; il salario minimo elevato e sussidi familiari generosi. In Irlanda, inoltre, la cultura aziendale pone grande attenzione al benessere dei dipendenti , valorizzando la comunità e l’equilibrio tra produttività e qualità della vita.\nNurPhoto // Getty Images Gli altri Paesi europei nella classifica 2025 Dopo l’Irlanda, nella classifica 2025 europea troviamo il Belgio che ha preso molti punti grazie a un salario minimo alto, ai congedi favorevoli e a un’eccellente assistenza sanitaria. Gradino più basso del podio per la Germania , che ha migliorato la qualità della vita dei lavoratori riducendo l’orario medio di lavoro e introducendo tutele avanzate per i genitori.\nLe ultime due posizioni della top 5 sono occupate rispettivamente dalla Norvegia , che offre il congedo parentale più generoso tra i Paesi analizzati, e dalla Danimarca che vanta una delle settimane lavorative più brevi d’Europa e una forte tradizione di attenzione al benessere personale.\nDalla sesta alla decima piazza abbiamo: la Spagna , la Finlandia , il Regno Unito , i Paesi Bassi e il Portogallo .\nLa classifica conferma come sempre più Paesi europei stiano puntando sul benessere dei lavoratori. Meno ore di lavoro, più ferie e politiche familiari vantaggiose sono infatti ormai diventati elementi centrali anche delle agende governative.\nWatch Next",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Lifestyle and Leisure"
  ],
  "topics": [
    "Lifestyle and Leisure->lifestyle",
    "Lifestyle and Leisure->wellness"
  ],
  "ai_allow": true,
  "has_canonical": false,
  "breaking": true,
  "webz_reporter": false,
  "external_links": [
    "https://hips.hearstapps.com/hmg-prod/images/businessman-face-down-in-paper-pile-royalty-free-image-1756463806.pjpeg?resize=980:*",
    "https://hips.hearstapps.com/hmg-prod/images/two-women-walk-past-the-tara-building-in-dublin-on-a-rainy-news-photo-1756463885.pjpeg?resize=768:*",
    "https://hips.hearstapps.com/hmg-prod/images/two-women-walk-past-the-tara-building-in-dublin-on-a-rainy-news-photo-1756463885.pjpeg?resize=640:*",
    "https://hips.hearstapps.com/hmg-prod/images/businessman-face-down-in-paper-pile-royalty-free-image-1756463806.pjpeg?resize=640:*",
    "https://hips.hearstapps.com/hmg-prod/images/businessman-face-down-in-paper-pile-royalty-free-image-1756463806.pjpeg?resize=768:*",
    "https://hips.hearstapps.com/hmg-prod/images/two-women-walk-past-the-tara-building-in-dublin-on-a-rainy-news-photo-1756463885.pjpeg?resize=980:*",
    "https://www.hips.hearstapps.com/hmg-prod/images/businessman-face-down-in-paper-pile-royalty-free-image-1756463806.pjpeg?resize=980:*",
    "https://hips.hearstapps.com/hmg-prod/images/two-women-walk-past-the-tara-building-in-dublin-on-a-rainy-news-photo-1756463885.pjpeg",
    "https://www.hips.hearstapps.com/hmg-prod/images/two-women-walk-past-the-tara-building-in-dublin-on-a-rainy-news-photo-1756463885.pjpeg?resize=768:*",
    "https://hips.hearstapps.com/hmg-prod/images/businessman-face-down-in-paper-pile-royalty-free-image-1756463806.pjpeg",
    "https://www.hips.hearstapps.com/hmg-prod/images/businessman-face-down-in-paper-pile-royalty-free-image-1756463806.pjpeg?resize=768:*",
    "https://www.hips.hearstapps.com/hmg-prod/images/two-women-walk-past-the-tara-building-in-dublin-on-a-rainy-news-photo-1756463885.pjpeg?resize=980:*",
    "https://www.hips.hearstapps.com/hmg-prod/images/businessman-face-down-in-paper-pile-royalty-free-image-1756463806.pjpeg?resize=640:*",
    "https://www.hips.hearstapps.com/hmg-prod/images/two-women-walk-past-the-tara-building-in-dublin-on-a-rainy-news-photo-1756463885.pjpeg?resize=640:*"
  ],
  "external_images": [],
  "internal_images": [],
  "entities": {
    "persons": [],
    "locations": [
      {
        "name": "Nuova Zelanda",
        "sentiment": "none"
      },
      {
        "name": "Wellington",
        "sentiment": "none"
      },
      {
        "name": "Dublino",
        "sentiment": "none"
      },
      {
        "name": "Europa",
        "sentiment": "none"
      }
    ],
    "organizations": [
      {
        "name": "Getty Images",
        "sentiment": "none",
        "tickers": [
          {
            "ticker": null,
            "exchange": null
          }
        ]
      },
      {
        "name": "Global Work",
        "sentiment": "none",
        "tickers": []
      }
    ]
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": null,
    "top_news": [
      "top_news_co",
      "top_news_cl",
      "top_news_pe",
      "top_news_it",
      "top_news_mx",
      "top_news_ve",
      "top_news"
    ],
    "bias": "left",
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2026-01-01T08:39:41.579+02:00",
  "updated": "2026-01-02T09:06:10.000+02:00"
}