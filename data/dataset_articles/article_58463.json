{
  "thread": {
    "uuid": "9ad4c8f4c783e5936ee6f609db3ab3c5c051a0e5",
    "url": "https://www.marieclaire.it/bellezza/profumi/g69723794/novita-beauty-gennaio-2026/",
    "site_full": "www.marieclaire.it",
    "site": "marieclaire.it",
    "site_section": "https://www.marieclaire.it",
    "site_categories": [
      "fashion",
      "style_and_fashion",
      "arts, culture and entertainment",
      "lifestyle and leisure"
    ],
    "section_title": "Marie Claire - Bellezza e Tendenze Moda Donna",
    "site_title": "Marie Claire - Bellezza e Tendenze Moda Donna",
    "title": "Beauty Trend Gennaio 2026: prodotti ed eventi beauty del mese",
    "title_full": "Beauty Trend Gennaio 2026: prodotti ed eventi beauty del mese",
    "published": "2026-01-01T08:42:00.000+02:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://hips.hearstapps.com/hmg-prod/images/notizie-beauty-gennaio-2026-zimmermann-clp-s26-008-ape-693fb79b7ee4b.jpg?crop=1.00xw:0.822xh;0,0.0213xh&amp;resize=1200:*",
    "performance_score": 0,
    "domain_rank": 63259,
    "domain_rank_updated": "2025-12-28T23:00:00.000+02:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "9ad4c8f4c783e5936ee6f609db3ab3c5c051a0e5",
  "url": "https://www.marieclaire.it/bellezza/profumi/g69723794/novita-beauty-gennaio-2026/",
  "ord_in_thread": 0,
  "author": "Vanessa Perilli",
  "published": "2026-01-01T08:42:00.000+02:00",
  "title": "Beauty Trend Gennaio 2026: prodotti ed eventi beauty del mese",
  "text": "#BeautyWeLove: tutte le news di bellezza di gennaio\nLe novità beauty e benessere da scoprire day by day.\nQuello che stiamo vivendo e amando in questo inverno è un concentrato di sogni, progetti e speranze, ma anche una serie di nuovi lanci beauty, esperienze benessere e iniziative che fanno bene al corpo, alla mente, all'ambiente e alla ricerca. I makeup look si fanno più sofisticati, la pelle e i capelli richiedono coccole idratanti e rigeneranti. Gennaio è il mese perfetto per prendersi cura di sé, rinnovarsi, ritrovarsi, tonificarsi e assaporare ogni istante, tra l’incontro di tendenze e novità che il mondo beauty ha in serbo per noi. In questa gallery abbiamo raccolto una selezione di lanci beauty, nuove aperture, limited edition, campagne ad hoc ed eventi esclusivi.\nTutto quello che dovremmo provare, sapere & concederci questo gennaio è in questa gallery sempre aggiornata.\nL'emulsione rigenerante e sensoriale di Chanel\nLa sua formula ultraleggera promuove un'esperienza sensoriale che unisce comfort e freschezza. N°1 De Chanel Èmulsion Jeunesse Affinante rende la pelle rigenerata e levigata grazie alla presenza dell'estratto di camelia rossa antiossidante, il complesso di camelia ristrutturante, AHA esfolianti e opacizzanti e olio di camelia rimpolpanti. NB: secondo la skincare routine Chanel questa emulsione segue l'applicazione del siero N°1 De Chanel mattina e sera in alternativa alla crema.\nIl siero in olio riparatore di Filorga\nVanta l'efficacia di un siero e il potere nutritivo di un olio. Nel cuore della formula di Global Repair Advanced Elixir di Filorga (30 ml 129 euro) c'è uno speciale complesso lipidico brevettato - Global Repair Advanced che dà il nome alla linea premium della maison - ispirato alla tecnica del bendaggio lipidico e alle procedure post-intervento utilizzate in medicina estetica dall'azione riparatrice. Inoltre contiene estratti botanici tonificanti ed elasticizzanti, una miscela di oli preziosi e ceramidi nutrienti e rivitalizzanti.\nL'ombretto e blush 2-in-1 di Valentino Beauty\nOmbretto e blush in un unico prodotto pratico e versatile. La texture in polvere di Color Crush di Valentino Beauty è vellutata e può essere distribuita su occhi e guance, offrendo un colore modulabile e long lasting, grazie a pigmenti high-purity dal finish luminoso che consentono una durata sino a 12 ore. Al cuore della formulazione il Roma-Light ComplexTM, un infuso di perle che enfatizzano il colore in grado di offrire una luminosità radiosa. La gamma di colori prende ispirazione dai rossetti Spike Valentino, offrendo otto tonalità pensate per incontrare le esigenze di tutti gli incarnati.\nIl nuovo rituale di colorazione di Alter Ego Italy\nColorare i capelli senza ammoniaca né alcool con effetto glossy è possibile! Alter Ego Italy, brand di haircare professionale del gruppo Pettenon Cosmetics S.p.A. SB, ha lanciato la nuova linea di colorazione demi-permanente professionale Keep it Glossy, dal finish morbido, lucente e uniforme. Studiata per ravvivare le chiome spente, sia naturali sia colorate, la linea offre, inoltre, una copertura delicata e naturale dei capelli bianchi. È disponibile in 30 shade.\nLa collezione per labbra brillanti e profumi deliziosi di Dior\nFrancis Kurkdjian e Peter Philips hanno immaginato una collezione coordinata, in cui labbra vibranti e luminose si abbinano a fragranze irresistibili. Glow di Dior Addict comprende tre fragranze giovanili - Rosy, Peachy e Purple Glow - intrise di passione, eccesso e desiderio. Dior Addict Lip Glow Oil ha una formula brillante e traslucida che si riconosce subito, come un’irresistibile leccornia dalle sfumature caramellate e appariscenti.\nIl profumo di montagna secondo Culti Milano\nÈ Cortina l’ispirazione di Mountain (da 100 ml a 4300 ml da 41 euro a 570 euro), la fragranza per la casa di Culti Milano per l’inverno 2026. Un luogo straordinario, incorniciato da vette maestose e paesaggi spettacolari, dove la natura incontaminata, le esperienze sportive, la ricchezza culturale, l’arte e il piacere dello shopping si intrecciano con grazia, trasformando ogni soggiorno in un’esperienza irripetibile. Le note aromatiche di foglie di cedro, cardamomo e resina si fondono con la profondità del vetiver e si chiudono nel caldo abbraccio dell’ambra, che dona armonia e completezza all’esperienza olfattiva.\nSatinine riapre a Milano\nSatinine, storico laboratorio di profumeria milanese fondato nel 1883, ritorna nel capoluogo meneghino con l’apertura del nuovo spazio in via Giuseppe Mengoni 4, a pochi passi dagli epicentri culturali e commerciali della città. Tra le creazioni più note del brand Orchidea Nera e Caccia alla Volpe che rappresentano ancora oggi testimonianze culturali di un’epoca in cui la profumeria era artigianato, ricerca, osservazione della natura e codifica estetica.\nI nuovi discovery kit di Antonio Marras\nLa collezione di fragranze Antonio Marras è nata partendo dall'idea che i profumi sono accessori invisibili, ma potentissimi che raccontano chi siamo, custodiscono i nostri ricordi e plasmano le emozioni. Si tratta di viaggi olfattivi che trasformano la Sardegna in memoria liquida. Oltre ai classici formati da 50 ml e 100 ml, ora le fragranze firmate Antonio Marras sono disponibili anche in un nuovo formato da 10 ml: una versione compatta, raffinata e perfetta per chi desidera scoprire la collezione in modo più libero e personale.\nNasce la wellness house Thriom\nUn luogo dove il tempo rallenta, il movimento incontra la presenza e dove ogni gesto diventa intenzionale. Nel cuore di Milano nasce Thriom, una wellness house progettata per ristabilire, centrare e ispirare. Il progetto nasce dalla visione di Marie, originaria del Belgio, con un percorso che spazia dal fintech al venture capital, fino a una dedizione crescente per lo sport e il benessere. Dopo anni trascorsi tra Amsterdam e Londra guidando le operazioni commerciali nel settore tech, Marie ha scelto di dare vita alla sua ambizione di lunga data: creare uno spazio in cui forza e morbidezza convivono.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Lifestyle and Leisure"
  ],
  "topics": [
    "Lifestyle and Leisure->trend",
    "Lifestyle and Leisure->lifestyle",
    "Lifestyle and Leisure->wellness"
  ],
  "ai_allow": true,
  "has_canonical": false,
  "breaking": false,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [],
    "locations": [],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2026-01-01T08:56:55.434+02:00",
  "updated": "2026-01-01T09:00:56.000+02:00"
}