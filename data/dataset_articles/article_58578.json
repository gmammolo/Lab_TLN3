{
  "thread": {
    "uuid": "310e91468979401a95bc8c7d302ea0ba93ce2b5e",
    "url": "https://evz.ro/reteta-de-muraturi-a-andreei-mantea-este-foarte-apreciata-de-cei-dragi.html",
    "site_full": "evz.ro",
    "site": "evz.ro",
    "site_section": "https://evz.ro/",
    "site_categories": [
      "media",
      "top_news_ro",
      "top_news",
      "arts, culture and entertainment",
      "lifestyle and leisure",
      "social issue",
      "economy, business and finance",
      "crime, law and justice",
      "politics"
    ],
    "section_title": "Evenimentul Zilei - Știri naționale și internaționale",
    "site_title": "Știri naționale și internaționale - România - Evenimentul ZIlei",
    "title": "Rețeta de murături a Andreei Mantea. Este foarte apreciată de cei dragi",
    "title_full": "Rețeta de murături a Andreei Mantea. Este foarte apreciată de cei dragi",
    "published": "2026-01-01T09:06:00.000+02:00",
    "replies_count": 0,
    "participants_count": 1,
    "site_type": "news",
    "country": "RO",
    "main_image": "https://media.evz.ro/wp-content/uploads/2025/12/Andreea-Mantea-e1765225970938.jpg",
    "performance_score": 0,
    "domain_rank": 46380,
    "domain_rank_updated": "2025-12-28T23:00:00.000+02:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "310e91468979401a95bc8c7d302ea0ba93ce2b5e",
  "url": "https://evz.ro/reteta-de-muraturi-a-andreei-mantea-este-foarte-apreciata-de-cei-dragi.html",
  "ord_in_thread": 0,
  "author": "Raluca Dan",
  "published": "2026-01-01T09:06:00.000+02:00",
  "title": "Rețeta de murături a Andreei Mantea. Este foarte apreciată de cei dragi",
  "text": "Monden\nRețeta de murături a Andreei Mantea. Este foarte apreciată de cei dragi\nRaluca Dan- 1 ianuarie 2026, 09:06\nAndreea Mantea, una dintre cele mai apreciate prezentatoare TV, este cunoscută și pentru talentul ei în bucătărie. Recent, vedeta Kanal D le-a împărtășit fanilor rețeta de murături, foarte apreciată de cei dragi.\nRețeta de murături a prezentatoarei\nAndreea Mantea are o rețetă proprie de murături, pe care a comparat-o cu Kimchi, preparat cunoscut pentru beneficiile sale asupra sănătății intestinale, digestiei și imunității. „Un fel de kimchi personalizat”, a scris aceasta, pe Insta Story.\nPrezentatoarea folosește ingrediente cu efect antioxidant și antiinflamator, iar astfel transformă murăturile într-un aliat pentru sănătate în sezonul rece.\nIngredientele folosite de Andreea Mantea la murături\nVedeta le-a arătat celor două milioane de urmăritori de pe Instagram ingredientele pe care le-a folosit:\n- Varză murată (tocată);\n- Morcovi (dați pe răzătoare);\n- Ghimbir proaspăt (ras);\n- Turmeric (dat prin răzătoare);\n- Usturoi (tocat);\n- Mix de ardei iute;\n- Sare;\n- Oțet;\n- Zahăr (opțional).\nMod de preparare: Amestecă ingredientele într-un bol încăpător, astfel încât să se combine uniform, apoi mută-le în borcane curate și bine închise.\nDupă ce adaugi sarea și oțetul, lasă borcanele la fermentat câteva zile într-un loc răcoros și ferit de soare, perioadă în care legumele dezvoltă acel gust ușor acrișor.\nAndreea Mantea și-a descoperit pasiunea pentru gătit la vârsta de șapte ani\nAndreea Mantea a afirmat că și-a descoperit pasiunea pentru gătit la vârsta de șapte ani, când a pregătit primele sarmale alături de mătușa ei.\n„Am început să gătesc de la 7 ani. Prima dată am preparat sarmale alături de mătuşa. Mai mult, mă jucam în compoziţie, dar atunci am învăţat să le şi împachetez. Ţin minte că era iarnă, iar mătuşa mea mă păcălea să mă joc acolo, pe când, eu făceam toată treaba”, a povestit vedeta, în emisiunea „Bucătarescu”, de la Kanal D.\nTrebuie să fii autentificat pentru a lăsa un comentariu.",
  "highlightText": "",
  "highlightTitle": "",
  "highlightThreadTitle": "",
  "language": "romanian",
  "sentiment": "positive",
  "categories": [
    "Lifestyle and Leisure"
  ],
  "topics": [
    "Lifestyle and Leisure->lifestyle"
  ],
  "ai_allow": true,
  "has_canonical": false,
  "breaking": true,
  "webz_reporter": false,
  "external_links": [
    "https://www.instagram.com/andreeamantea/?hl=ro",
    "https://www.instagram.com/andreeamantea/",
    "https://instagram.com/andreeamantea/?hl=ro"
  ],
  "external_images": [],
  "internal_images": [],
  "entities": {
    "persons": [],
    "locations": [],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [
      "top_news_ro",
      "top_news"
    ],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2026-01-01T09:10:43.487+02:00",
  "updated": "2026-01-01T09:12:35.000+02:00"
}