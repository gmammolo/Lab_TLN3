{
  "thread": {
    "uuid": "9654e1d4081980a43483e7908d7b16310a6561d6",
    "url": "https://www.repubblica.it/la-zampa/2026/01/01/news/gatto_ritrovato_due_anni_scomparsa-425070226/",
    "site_full": "www.repubblica.it",
    "site": "repubblica.it",
    "site_section": "https://www.repubblica.it/la-zampa/dossier/videoadozioni",
    "site_categories": [
      "media",
      "top_news_be",
      "top_news_ch",
      "top_news_it",
      "top_news",
      "arts, culture and entertainment",
      "economy, business and finance",
      "lifestyle and leisure",
      "crime, law and justice",
      "politics",
      "sport"
    ],
    "section_title": "Videoadozioni",
    "site_title": "la Repubblica - News in tempo reale - Le notizie e i video di politica, cronaca, economia, sport",
    "title": "Era scomparso nel nulla due anni fa, ma il gatto Jinx è tornato a casa la notte di Natale - la Repubblica",
    "title_full": "Era scomparso nel nulla due anni fa, ma il gatto Jinx è tornato a casa la notte di Natale - la Repubblica",
    "published": "2026-01-01T08:15:00.000+02:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://www.repstatic.it/content/contenthub/img/2026/01/01/071503952-520d305c-c477-4d77-9838-a3e8def57fc3.jpg",
    "performance_score": 0,
    "domain_rank": 938,
    "domain_rank_updated": "2025-12-28T23:00:00.000+02:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "9654e1d4081980a43483e7908d7b16310a6561d6",
  "url": "https://www.repubblica.it/la-zampa/2026/01/01/news/gatto_ritrovato_due_anni_scomparsa-425070226/",
  "ord_in_thread": 0,
  "author": "di Noemi Penna",
  "published": "2026-01-01T08:15:00.000+02:00",
  "title": "Era scomparso nel nulla due anni fa, ma il gatto Jinx è tornato a casa la notte di Natale - la Repubblica",
  "text": "Ci sono assenze che restano vive anche quando il tempo passa. Per una famiglia di Greenville, nella Carolina del Nord, quell’assenza aveva il nome di Jinx: una gatta scomparsa quando aveva appena sei mesi. Due anni dopo, proprio a ridosso del Natale, quella mancanza si è trasformata in un ritorno inatteso. Un ritorno che loro stessi non esitano a chiamare “un miracolo di Natale”.\nSparita nel nulla Jinx era scomparsa nel 2023. “Abbiamo fatto tutto il possibile per cercarla”, ha raccontato la famiglia. “Abbiamo stampato volantini, chiamato i vicini, cercato ogni giorno per settimane”. Era solo una gattina, troppo piccola per cavarsela da sola, e questo rendeva l’assenza ancora più dolorosa. Con il passare dei mesi, la speranza ha iniziato a incrinarsi. Evan, il suo umano, lo ha detto senza giri di parole: “Ho rinunciato dopo un anno, il primo anno. Ma continuavo a pregare per lei”. Una preghiera che non si è mai interrotta. “Giorno e notte, per due anni. Anche quando avevo rinunciato, continuavo a pregare”.\nQuel dettaglio che non si dimentica Quando Jinx è riapparsa, Evan non ha avuto dubbi. Nonostante il tempo trascorso, c’erano segni che non potevano essere confusi. “Ha un aspetto molto particolare”, ha spiegato. “Ha questo piccolo segno sulla fronte, come una macchiolina nel pelo. E poi ha un anello intorno alla coda. Quando ho visto quei due dettagli, ho capito subito che era lei”. Rivederla è stato un vortice di emozioni. Un misto di incredulità, gioia e commozione difficile da raccontare a parole.\nChi ha mai smesso di aspettare Se Evan aveva imparato a convivere con l’idea di non rivederla più, sua moglie Hillary non aveva mai davvero chiuso quella porta. “Mi sentivo come se mancasse un pezzo della famiglia”, ha raccontato. Fino all’ultimo ha continuato a controllare annunci, rifugi, segnalazioni online. Poco prima della reunion, stava persino pensando di adottare un altro animale. “Avevo detto: forse dovremmo prendere un altro gatto, e stavo guardando… è come se fosse stato tutto scritto. Questo era il mio regalo di Natale”. Per lei, non ci sono dubbi: “È stato un vero miracolo”.\nA più di un’ora da casa, grazie al microchip All’insaputa della famiglia, Jinx era stata accolta dalla Bertie County Humane Society, a oltre un’ora di distanza da Greenville. Era arrivata come randagia ed era stata chiamata Pumpkin Spice. Solo durante i controlli pre-operatori, i volontari si sono accorti che la gatta era già sterilizzata. E soprattutto, che aveva un microchip. “È così che siamo stati riuniti”, ha spiegato la famiglia. “Il fatto che avesse un microchip e che qualcuno lo abbia scansionato”. Senza quel piccolo dispositivo, Jinx non sarebbe mai tornata a casa.\nIl Natale che non dimenticheranno mai Quando la famiglia è arrivata al rifugio, l’emozione ha travolto tutti. I volontari hanno parlato di lacrime di gioia, abbracci, sorrisi difficili da contenere. “Non credo di aver mai visto il suo sorriso così autentico e felice”, ha detto Hillary parlando di suo figlio. Jinx è tornata a casa. Si è rannicchiata sul divano, vicino all’albero di Natale, come se non se ne fosse mai andata.\nArgomenti",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Lifestyle and Leisure"
  ],
  "topics": [
    "Lifestyle and Leisure->lifestyle"
  ],
  "ai_allow": true,
  "has_canonical": true,
  "breaking": true,
  "webz_reporter": false,
  "external_links": [
    "http://www.repstatic.it/cless/main/nazionale/2020-v1/include/detail/paywall.html",
    "http://www.repstatic.it/cless/common/box/outbrain/2022-v1/include/short.html",
    "http://repstatic.it/cless/common/box/outbrain/2022-v1/include/short.html",
    "http://repstatic.it/cless/main/nazionale/2020-v1/include/detail/paywall.html"
  ],
  "external_images": [],
  "internal_images": [],
  "entities": {
    "persons": [
      {
        "name": "Evan",
        "sentiment": "none"
      }
    ],
    "locations": [
      {
        "name": "Greenville",
        "sentiment": "none"
      },
      {
        "name": "Jinx",
        "sentiment": "none"
      }
    ],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [
      "trusted_news"
    ],
    "top_news": [
      "top_news_be",
      "top_news_ch",
      "top_news_it",
      "top_news"
    ],
    "bias": "center",
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2026-01-01T09:11:03.611+02:00",
  "updated": "2026-01-02T10:05:34.000+02:00"
}