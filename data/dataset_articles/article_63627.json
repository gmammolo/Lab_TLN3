{
  "thread": {
    "uuid": "648784613be477094718c5dfff54c34831e068ac",
    "url": "https://cadenaser.com/andorra/2024/07/12/el-corredor-dallaus-h2-estara-acabat-a-inicis-del-2026-radio-ser-principat-d-andorra",
    "site_full": "cadenaser.com",
    "site": "cadenaser.com",
    "site_section": "https://cadenaser.com/ccaa/cataluna",
    "site_categories": [
      "music",
      "hobbies_and_interests",
      "radio",
      "entertainment"
    ],
    "section_title": "Cadena SER: Noticias y Radio Online",
    "title": "El corredor d'allaus H2 estarà acabat a inicis del 2026 | Actualidad | Cadena SER",
    "title_full": "El corredor d'allaus H2 estarà acabat a inicis del 2026 | Actualidad | Cadena SER",
    "published": "2024-07-12T08:49:00.000+03:00",
    "replies_count": 0,
    "participants_count": 1,
    "site_type": "news",
    "country": "ES",
    "main_image": "https://cadenaser.com/resizer/v2/VET34O5DT5HGPFUH5QHA4WFBUQ.jpg?auth=d84aaa62569cb7f273b40ca3af5ca96673e592bab2bd4676cc59eb9b303a9d74&amp;quality=70&amp;width=1200&amp;height=675&amp;smart=true",
    "performance_score": 0,
    "domain_rank": 3874,
    "domain_rank_updated": "2024-07-09T13:08:43.000+03:00",
    "reach": null,
    "social": {
      "facebook": {
        "likes": 0,
        "comments": 0,
        "shares": 0
      },
      "gplus": {
        "shares": 0
      },
      "pinterest": {
        "shares": 0
      },
      "linkedin": {
        "shares": 0
      },
      "stumbledupon": {
        "shares": 0
      },
      "vk": {
        "shares": 0
      }
    }
  },
  "uuid": "648784613be477094718c5dfff54c34831e068ac",
  "url": "https://cadenaser.com/andorra/2024/07/12/el-corredor-dallaus-h2-estara-acabat-a-inicis-del-2026-radio-ser-principat-d-andorra",
  "ord_in_thread": 0,
  "parent_url": null,
  "author": "Redacció SER",
  "published": "2024-07-12T08:49:00.000+03:00",
  "title": "El corredor d'allaus H2 estarà acabat a inicis del 2026 | Actualidad | Cadena SER",
  "text": "[Política](/actualidad/politica/) El corredor d'allaus H2 estarà acabat a inicis del 2026 Espot ha expressat una gran satisfacció perquè es faci realitat aquest projecte, que és tant ambiciós com necessari, diu, en termes de mobilitat i econòmics Andorra la Vella El cap de Govern, Xavier Espot, i el prefecte de la regió d'Occitània, Pierre-André Durand, han visitat els treballs de construcció de la galeria de protecció d'allaus \"Hospitalet 2\", sobre la carretera nacional RN320, que tot just han començat fa unes setmanes, i que evitarà que a partir de l'hivern 2025-2026 s'hagi de tancar la carretera en episodis de molta neu o en cas d'allaus. Espot ha expressat una gran satisfacció perquè es faci realitat aquest projecte, que és tant ambiciós com necessari, diu, en termes de mobilitat i econòmics. La inversió de l'obra és de 26 milions d'euros i es reparteix a parts iguals entre els dos estats. Cal recordar que l'hivern passat, la via va estar tallada set dies. La construcció de la galeria és la inversió prioritària de l'acord internacional que van signar els governs d'Andorra i de França el març de 2017 i completarà en menys de dos anys el paquet de mesures engegades per prevenir i gestionar els riscos naturals al llarg de la frontera francoandorrana. L'H2 és un \"túnel\" de 300 metres que s'obrirà parcialment amb \"finestres\" al vessant aigües avall de la muntanya. S'autoritzarà el transport de materials perillosos i el trànsit de bicicletes, mentre que els vianants hauran de transitar pel camí que el voreja.",
  "highlightText": "",
  "highlightTitle": "",
  "highlightThreadTitle": "",
  "language": "catalan",
  "sentiment": "positive",
  "categories": [
    "Politics"
  ],
  "ai_allow": false,
  "webz_reporter": false,
  "external_links": [],
  "external_images": [],
  "entities": {
    "persons": [],
    "organizations": [],
    "locations": []
  },
  "rating": null,
  "crawled": "2024-07-12T11:54:12.666+03:00",
  "updated": "2024-07-12T11:54:12.666+03:00"
}