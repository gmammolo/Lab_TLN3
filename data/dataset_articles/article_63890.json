{
  "thread": {
    "uuid": "e7e56b94ec847f9c6efef6d7ccc0d242c7ad468d",
    "url": "https://www.tag24.it/1316563-putin-elogia-musk",
    "site_full": "www.tag24.it",
    "site": "tag24.it",
    "site_section": "http://www.tag24.it/feed",
    "site_categories": [
      "music",
      "entertainment"
    ],
    "section_title": "Prezzi biglietti Inter-Barcellona: guida all&#039;acquisto dei tagliandi di Champions League",
    "site_title": "TAG24 by Unicusano",
    "title": "Putin elogia Musk (di nuovo): ecco cosa li accomuna",
    "title_full": "Putin elogia Musk (di nuovo): ecco cosa li accomuna",
    "published": "2025-04-17T00:31:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://www.tag24.it/storage/wp-content/uploads/2025/04/1744831471_musk-putin_800x533.webp",
    "performance_score": 0,
    "domain_rank": 105308,
    "domain_rank_updated": "2025-04-15T00:00:00.000+03:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "e7e56b94ec847f9c6efef6d7ccc0d242c7ad468d",
  "url": "https://www.tag24.it/1316563-putin-elogia-musk",
  "ord_in_thread": 0,
  "author": "Nazlican Cebeci",
  "published": "2025-04-17T00:31:00.000+03:00",
  "title": "Putin elogia Musk (di nuovo): ecco cosa li accomuna",
  "text": "Negli ultimi anni, il presidente russo, Vladimir Putin, ha espresso in più occasioni il suo apprezzamento per il fondatore di SpaceX, non solo per le sue capacità imprenditoriali ma anche per la sua visione sul futuro. Le dichiarazioni di stima e perfino l’ipotesi di una collaborazione spaziale con Musk rivelano un interesse che va ben oltre la retorica diplomatica.\nIl presidente russo, Vladimir Putin, ha elogiato Elon Musk durante un incontro con gli studenti. Putin ha paragonato l'amministratore delegato di SpaceX a Sergei Korolev, l'ingegnere capo e padre del programma spaziale dell’Unione Sovietica.\nFu Korolev a guidare le missioni che portarono al primo satellite, lo Sputnik, e al primo uomo nello spazio, Jurij Gagarin. Putin infatti ha lanciato un messaggio implicito di fiducia e ambizione. Con le sue parole ha affermato che le nuove idee di Musk oggi possono sembrare incredibili, forse addirittura utopiche. Ma lo stesso accadeva in passato, con i progetti di pionieri come Korolev, che sembravano irrealizzabili ma poi sono diventati realtà scrivendo la storia.\nParlando della politica spaziale, il leader russo avrebbe affermato:\nL'agenzia russa Tass riferisce che, in occasione dell'incontro con gli studenti, Putin ha annunciato anche l'imminente approvazione di un nuovo progetto nazionale nel settore spaziale.\nSebbene ogni volta faccia notizia, non è la prima volta che Putin esprime il suo apprezzamento verso Musk. Il magnate delle Big Tech oggi, oltre a essere un imprenditore, è anche un consigliere del presidente americano, Donald Trump, e ha il compito di tagliare i costi del governo federale. Tuttavia, nel 2023, al Forum economico di Vladivostok, Putin lo definiva \"un uomo d'affari attivo e di talento.\" A riportarlo era stato The Independent riferendo che Putin si era complimentato con il Ceo di Tesla dopo che aveva dichiarato di essersi rifiutato di consentire a Kiev di utilizzare la rete internet Starlink per lanciare un attacco a sorpresa contro le forze di Mosca in Crimea.\nNel febbraio 2024, Vladimir Putin, in un'intervista rilasciata al giornalista americano Tucker Carlson, affermava \"Musk non può essere fermato\". Il titolare del Cremlino aveva affermato che Musk è \"una persona intelligente\" e, parlando di Neuralink, aveva dichiarato:\nLa società è stata fondata da Musk nel 2016 e sviluppa chip che potrebbero in futuro essere impiantati nel cervello umano.\nIl presidente russo e l’uomo più ricco del mondo condividono lo stesso interesse verso Marte. Sebbene si tratti di un compito ambizioso per i voli su Marte, la Russia ha in programma di esplorare lo spazio profondo.\nSecondo quanto riportano i media russi, il capo del Fondo russo per gli investimenti diretti, Kirill Dmitriev, avrebbe avanzato a Elon Musk la proposta di una missione congiunta tra Russia e Stati Uniti su Marte, con partenza prevista nel 2029:\nDue mesi fa, invece, il presidente russo ha affermato che le aziende russe potrebbero avviare una collaborazione con Musk dopo che avrà completato il suo compito nell’amministrazione statunitense:",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Politics",
    "Science and Technology",
    "Human Interest"
  ],
  "topics": [
    "Politics->government",
    "Politics->political candidates",
    "Politics->international relations",
    "Science and Technology->biomedical science",
    "Science and Technology->social sciences",
    "Science and Technology->technology and engineering"
  ],
  "ai_allow": true,
  "has_canonical": false,
  "breaking": false,
  "webz_reporter": false,
  "external_links": [],
  "entities": {
    "persons": [
      {
        "name": "Vladimir Putin",
        "sentiment": "none"
      },
      {
        "name": "Sergei Korolev",
        "sentiment": "none"
      },
      {
        "name": "Jurij Gagarin",
        "sentiment": "none"
      },
      {
        "name": "Elon Musk",
        "sentiment": "none"
      }
    ],
    "locations": [],
    "organizations": [
      {
        "name": "Unione Sovietica",
        "sentiment": "none",
        "tickers": []
      },
      {
        "name": "SpaceX",
        "sentiment": "none",
        "tickers": []
      }
    ]
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-04-17T00:54:10.331+03:00",
  "updated": "2025-04-17T00:54:10.331+03:00"
}