{
  "thread": {
    "uuid": "24a8ace71ee774d59e2cad0271d467ba042be6cd",
    "url": "https://ilmanifesto.it/il-bilaterale-di-meloni-e-un-viaggio-della-speranza",
    "site_full": "ilmanifesto.it",
    "site": "ilmanifesto.it",
    "site_section": "https://www.zazoom.it/2024-11-18/cosa-devi-sapere-per-scegliere-il-miglior-router-gaming-aggiornamento-novembre-2024/15819533",
    "site_categories": [
      "politics",
      "law_government_and_politics"
    ],
    "section_title": "Ultima Ora - Ultime Notizie Zazoom Social News",
    "site_title": "il manifesto",
    "title": "Il «bilaterale» di Meloni è un viaggio della speranza",
    "title_full": "Il «bilaterale» di Meloni è un viaggio della speranza",
    "published": "2025-04-17T01:04:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://static.ilmanifesto.it/2025/04/17desk1-riapertura-meloni-lapresse.jpg",
    "performance_score": 0,
    "domain_rank": 18818,
    "domain_rank_updated": "2025-04-15T00:00:00.000+03:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "24a8ace71ee774d59e2cad0271d467ba042be6cd",
  "url": "https://ilmanifesto.it/il-bilaterale-di-meloni-e-un-viaggio-della-speranza",
  "ord_in_thread": 0,
  "author": "Andrea Colombo",
  "published": "2025-04-17T01:04:00.000+03:00",
  "title": "Il «bilaterale» di Meloni è un viaggio della speranza",
  "text": "Politica\nIl «bilaterale» di Meloni è un viaggio della speranza\nMISSIONE A WASHINGTON AD ALTO RISCHIO L’incontro oggi alle 12 (le 18 in Italia). Su Cina e Nato il pressing del presidente\nMISSIONE A WASHINGTON AD ALTO RISCHIO L’incontro oggi alle 12 (le 18 in Italia). Su Cina e Nato il pressing del presidente\nEdizione del 17 aprile 2025Edizione 17.04.2025\nAtteso con un mix di speranza e timore, circondato da aspettative forse superiori a quel che la stessa Meloni si augurasse, il momento della verità è arrivato. La premier è giunta ieri sera a Washington senza ancora sapere nei particolari come si svolgerà l’incontro di oggi con Donald Trump. Orario previsto le 12, le 18 in Italia, per un colloquio che dovrebbe prolungarsi per un’ora. Non si sa però se ci saranno giornalisti, come nell’infausto summit con Zelensky. La delegazione italiana è nota: il consigliere diplomatico Fabrizio Saggio, quello militare Franco Federici, l’ambasciatrice Mariangela Zappìa. Chi affiancherà Trump invece è ancora ignoto. Non il segretario di Stato Marco Rubio, in viaggio all’estero, e chissà se sarà presente il vicepresidente JD Vance. Con lui, comunque, il faccia a faccia è già fissato: 24 ore dopo a Roma. L’hillbilly, convertito al cattolicesimo sperava di essere ricevuto poi dal papa. Dovrà invece accontentarsi del segretario di Stato Parolin.\nAlla vigilia ministri e politici della destra ripetono un concetto solo: la missione è difficile ma Meloni ce la può fare. Dita incrociate e più strette di tutti le tiene il presidente degli industriali Orsini. La stessa premier, subito prima di imbarcarsi, parla di «fase tanto complessa quanto in rapida evoluzione», nella quale occorre «ragionare con lucidità, lavorare con concretezza e pragmatismo». Giusto per far sapere che è consapevole del percorso insidioso che ha di fronte.\nIl sogno di derubricare in extremis l’escursione, declassandola a semplice «incontro bilaterale», è sfumato nel giro di poche ore. Certo, nello studio ovale sarà affrontato anche questo aspetto ma la delicatezza del momento e le aspettative concentrate sul viaggio della premier europea più omogenea al presidente americano erano troppe per consentire ridimensionamenti. Del resto Meloni e von der Leyen si sono sentite al telefono sino alla fine, con ultimo colloquio mercoledì sera e la copertura che la Commissione offre all’amica italiana è piena. Impossibile far finta che il piatto forte, anche se non l’unico, non siano i dazi. La realtà è che Meloni si presenta in doppia veste: capo del governo italiano ma anche ambasciatrice Ue e starà attenta a evitare ogni pur minima contraddizione fra le due parti in commedia.\nMeloni però stavolta rischia forte e lo sa. Se tornerà a mani vuote, dimostrazione concreta di quanto poco ascolto raccolga alla corte di re Donald, il ruolo centrale a cui mira in Europa si allontanerà di parecchi anni luce. Ma un successo pieno sembra impossibile. Gli americani hanno già bocciato la soluzione che lei stessa si accingeva a proporre, l’abbattimento reciproco di ogni dazio. Hanno già detto no al commissario al Commercio europeo Sefcovic e anche se con Trump non si può mai dire è quasi fuori discussione che concedano di più all’italiana. Però se la premier riuscisse a strappare l’impegno a incontrare Ursula von der Leyen, magari in vista di un possibile vertice Usa-Ue, il risultato sarebbe indiscutibile. Trump infatti sinora ha sempre sdegnato la presidente della Commissione in segno di sprezzante non riconoscimento della Ue.\nUno degli argomenti forti di Meloni sarà la necessità di indicare all’Europa una strada alternativa al dialogo con la Cina. L’Italia, per ora, è attestata sulle posizioni di Trump: frena cioè su allargamento e approfondimento dei rapporti commerciali con Pechino. Ma l’ospite farà presente al padrone di casa che per portare su quella linea l’intera Unione è necessario che arrivino segnali di pace nella guerra dei dazi interna all’occidente. L’americano, per ora, si limita a promettere di allentare la morsa dei dazi per i Paesi che evitano cooperazioni con il Dragone ed è troppo poco.\nIl passaggio più delicato sarà probabilmente la richiesta rivolta alla leader italiana di aumentare il contributo per le spese Nato, portandolo se non al 5% del Pil almeno al 3,5%. È una condizione che l’Italia non può accettare, se non sotto forma di vaghi impegni. Meloni prometterà in compenso di arrivare al sospirato 2% prestissimo. Ma se non dovesse bastare sul vertice cadrebbe il gelo, ed è l’eventualità più temuta a Roma. Sarebbe un insuccesso pieno su tutti i fronti e il peso specifico del governo italiano in Europa precipiterebbe ai minimi storici.\nABBONAMENTI\nPassa dalla parte del torto.\nSostieni l’informazione libera e senza padroni.\nLeggi senza limiti il manifesto su sito e app.\nI consigli di mema\nGli articoli dall'Archivio per approfondire questo argomento",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Politics",
    "Social Issue",
    "Human Interest"
  ],
  "topics": [
    "Politics->government policy",
    "Politics->international relations",
    "Politics->political development",
    "Social Issue->demographics",
    "Social Issue->social condition"
  ],
  "ai_allow": false,
  "has_canonical": false,
  "breaking": false,
  "webz_reporter": false,
  "external_links": [],
  "entities": {
    "persons": [
      {
        "name": "Meloni",
        "sentiment": "negative"
      },
      {
        "name": " Mariangela Zappì",
        "sentiment": "none"
      },
      {
        "name": " Franco Federic",
        "sentiment": "none"
      },
      {
        "name": " Fabrizio Saggi",
        "sentiment": "none"
      },
      {
        "name": " Donald Trum",
        "sentiment": "none"
      },
      {
        "name": " Marco Rubi",
        "sentiment": "none"
      },
      {
        "name": " Zelensk",
        "sentiment": "none"
      },
      {
        "name": " Melon",
        "sentiment": "none"
      }
    ],
    "locations": [
      {
        "name": " Washingto",
        "sentiment": "none"
      },
      {
        "name": " Itali",
        "sentiment": "none"
      },
      {
        "name": " Cin",
        "sentiment": "none"
      }
    ],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-04-17T01:26:13.079+03:00",
  "updated": "2025-04-17T01:26:13.079+03:00"
}