{
  "thread": {
    "uuid": "5301e6111e3bf5fb252f32ba2f752aec9967c7fe",
    "url": "https://www.corriereadriatico.it/salute/attualita/madonna_di_trevignano_gisella_cardia_sangue_statua_ultime_notizie-8655284.html",
    "site_full": "www.corriereadriatico.it",
    "site": "corriereadriatico.it",
    "site_section": "https://salute.corriereadriatico.it",
    "site_categories": [
      "top_news_it",
      "top_news"
    ],
    "section_title": "SALUTE - Corriere Adriatico ",
    "title": "Gisella Cardia, il sangue sulla statua della Madonna di Trevignano è della veggente. Lei: «L'ho maneggiata e b",
    "title_full": "Gisella Cardia, il sangue sulla statua della Madonna di Trevignano è della veggente. Lei: «L'ho maneggiata e b",
    "published": "2025-02-13T18:50:00.000+02:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://statics.cedscdn.it/photos/MED_HIGH/52/84/8655284_13162045_gisella_cardia.jpg",
    "performance_score": 0,
    "domain_rank": 76223,
    "domain_rank_updated": "2025-02-10T23:00:00.000+02:00",
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "5301e6111e3bf5fb252f32ba2f752aec9967c7fe",
  "url": "https://www.corriereadriatico.it/salute/attualita/madonna_di_trevignano_gisella_cardia_sangue_statua_ultime_notizie-8655284.html",
  "ord_in_thread": 0,
  "parent_url": null,
  "author": "Redazione Web",
  "published": "2025-02-13T18:50:00.000+02:00",
  "title": "Gisella Cardia, il sangue sulla statua della Madonna di Trevignano è della veggente. Lei: «L'ho maneggiata e b",
  "text": "Il sangue sulla statua piangente della Madonna di Trevignano appartiene a Gisella Cardia. Sì, la veggente che sosteneva che la lacrimazione fosse vera e che, anche dopo la richiesta di stop alle celebrazioni religiose che attiravano decine di persone in riva al lago, continuava a incontrare i fedeli. La notizia - riporta il Corriere della Sera - arriva dai risultati delle indagini nei laboratori di Tor Vergata, che hanno confermato che il sangue appartiene alla \"santona\". Che ora rischia il rinvio a giudizio. Il suo avvocato spiega: «Aspettiamo di conoscere se si tratta di profilo misto o singolo. Lei ha maneggiato e baciato la statua».\nLe indagini sulla Madonna di Trevignano\nDalle indagini erano già emerse degli indizi sul sangue di origine umana e non animale della statua.\nL'avvocato di Gisella Cardia, Solange Marchignoli, ha risposto al Corriere: «Aspettiamo di conoscere se si tratta di profilo misto o singolo: se il profilo è singolo significa che è solo di Cardia e lo ha messo lei, quindi in questo caso si andrebbe a giudizio, ma se come ci si aspetta il profilo è misto vuol dire che il Dna trovato sulla statua contiene anche e non solo Dna di Gisella, cosa che noi ci aspettiamo perché lei ha utilizzato la statuetta, l'ha baciata e maneggiata. Chi lo può dire, chi conosce il Dna della Madonna? Qualcuno sa dirci? Io non ho risposte. Deduco non sia umano ma questo è un nostro pensiero: ci addentriamo nella fede? Io voglio escludere che non sia solo sangue di Gisella».",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "negative",
  "categories": [
    "Religion and Belief"
  ],
  "topics": [
    "Religion and Belief->religious facility",
    "Religion and Belief->religious ritual"
  ],
  "ai_allow": true,
  "has_canonical": false,
  "breaking": false,
  "webz_reporter": false,
  "external_links": [],
  "external_images": [],
  "entities": {
    "persons": [
      {
        "name": "Madonna",
        "sentiment": "negative"
      },
      {
        "name": "Solange Marchignoli",
        "sentiment": "none"
      }
    ],
    "organizations": [
      {
        "name": "Corriere della Sera",
        "sentiment": "none"
      }
    ],
    "locations": [
      {
        "name": "Trevignano",
        "sentiment": "none"
      },
      {
        "name": "Tor Vergata",
        "sentiment": "none"
      }
    ]
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": null,
  "rating": null,
  "crawled": "2025-02-15T18:09:26.077+02:00",
  "updated": "2025-02-15T18:09:26.077+02:00"
}