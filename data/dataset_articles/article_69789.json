{
  "thread": {
    "uuid": "2efd3cb0f5b5d7c41fa8773af9c8ef1d01341fce",
    "url": "https://www.ilgiornaledivicenza.it/news/mondo/papa-francesco-quadro-clinico-complesso-la-degenza-non-sara-breve-1.12591356",
    "site_full": "www.ilgiornaledivicenza.it",
    "site": "ilgiornaledivicenza.it",
    "site_section": "https://ilgiornaledivicenza.it/false",
    "site_categories": [
      "media",
      "top_news_it",
      "top_news"
    ],
    "section_title": "News e Notizie di Vicenza | Il Giornale di Vicenza",
    "title": "Papa Francesco: «Quadro clinico complesso». La degenza non sarà breve",
    "title_full": "Papa Francesco: «Quadro clinico complesso». La degenza non sarà breve",
    "published": "2025-02-17T14:37:00.000+02:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://gfx.ilgiornaledivicenza.it/image/contentid/policy:1.12591365:1739795757/image.jpg?f=16x9&amp;h=450&amp;w=800&amp;$p$f$h$w=7061f55",
    "performance_score": 0,
    "domain_rank": 76958,
    "domain_rank_updated": "2025-02-10T23:00:00.000+02:00",
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "2efd3cb0f5b5d7c41fa8773af9c8ef1d01341fce",
  "url": "https://www.ilgiornaledivicenza.it/news/mondo/papa-francesco-quadro-clinico-complesso-la-degenza-non-sara-breve-1.12591356",
  "ord_in_thread": 0,
  "parent_url": null,
  "author": "Società Editrice Athesis S.p.A.",
  "published": "2025-02-17T14:37:00.000+02:00",
  "title": "Papa Francesco: «Quadro clinico complesso». La degenza non sarà breve",
  "text": "\"I risultati degli accertamenti effettuati nei giorni scorsi e nella giornata odierna hanno dimostrato una infezione polimicrobica delle vie respiratorie che ha determinato una ulteriore modifica della terapia\".\nE' quanto comunica la Sala stampa vaticana sulle condizioni del Papa ricoverato al Gemelli. \"Tutti gli accertamenti effettuati sino ad oggi sono indicativi di un quadro clinico complesso che richiederà una degenza ospedaliera adeguata\", viene aggiunto.\nQuesta mattina, 17 febbraio, il direttore della sala stampa della Santa Sede Matteo Bruni aveva etto che la notte il Papa aveva riposato bene, trascorrendo una notte tranquilla, facendo colazione e dedicandosi alla lettura dei quotidiani\".\nIeri mattina Bergoglio ha seguito in tv la messa celebrata al suo posto dal cardinale José Tolentino de Mendonça per il Giubileo degli Artisti, in cui è stata letta l'omelia che aveva preparato, mentre nel pomeriggio \"ha alternato la lettura al riposo\". Anche per l'Angelus Francesco si è limitato ad inviare il testo, in cui ha spiegato: \"ho ancora bisogno di un po' di cure per la mia bronchite\".\nIl Papa ha ringraziato sia lo staff medico sia i moltissimi che gli hanno inviato messaggi di pronta guarigione: \"Vi ringrazio per l'affetto, la preghiera e la vicinanza con cui mi state accompagnando in questi giorni\", ha scritto su X.\nVi ringrazio per l’affetto, la preghiera e la vicinanza con cui mi state accompagnando in questi giorni.\n— Papa Francesco (@Pontifex_it)[February 16, 2025]\nMentre oggi, come è noto, è stata annullata la visita del Papa a Cinecittà sempre per il Giubileo degli Artisti, al momento non si fanno ancora previsioni sul ritorno di Francesco in Vaticano, a Casa Santa Marta, cosa che comunque non dovrebbe avvenire prima della metà della settimana.\nIl Papa anche dall'ospedale chiama la parrocchia di Gaza\n\"Il Papa ci ha chiamati venerdì e sabato, era di buon umore, la voce un po' affaticata, ma ha voluto sapere come stiamo. Un collaboratore gli ha passato il telefono e ha potuto parlare con noi. Ieri invece ha riposato e sapevamo che non avrebbe telefonato\". Lo riferisce a Tgcom24 uno dei responsabili della parrocchia Sacra Famiglia di Gaza, comunità cattolica presente nella Striscia.\nIl Papa in questi mesi ha chiamato tutti i giorni il parroco padre Gabriel Romanelli e il vice parroco, padre Yusuf Asad, per manifestare la sua vicinanza in questo momento cosi difficile per la popolazione.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "negative",
  "categories": [
    "Health",
    "Religion and Belief",
    "Human Interest"
  ],
  "topics": [
    "Health->health treatment and procedure",
    "Health->hospital",
    "Health->medical condition"
  ],
  "ai_allow": true,
  "has_canonical": false,
  "breaking": false,
  "webz_reporter": false,
  "external_links": [],
  "external_images": [],
  "entities": {
    "persons": [],
    "organizations": [],
    "locations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": null,
  "rating": null,
  "crawled": "2025-02-17T14:59:39.520+02:00",
  "updated": "2025-02-17T14:59:39.520+02:00"
}