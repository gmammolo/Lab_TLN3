{
  "thread": {
    "uuid": "428328aabf21e84bf4fc9e4b2e6f152aa889c2ca",
    "url": "https://www.napolitoday.it/cronaca/morto-don-vincenzo-berlingieri.html",
    "site_full": "www.napolitoday.it",
    "site": "napolitoday.it",
    "site_section": "https://www.napolitoday.it/rss",
    "site_categories": [
      "media",
      "top_news_it",
      "top_news"
    ],
    "section_title": "NapoliToday",
    "title": "Chiesa di Napoli in lutto, addio all'amato parroco: \"Grande amante della Madonna\"",
    "title_full": "Chiesa di Napoli in lutto, addio all'amato parroco: \"Grande amante della Madonna\"",
    "published": "2025-02-17T16:40:00.000+02:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://www.napolitoday.it/~media/horizontal-hi/4834981514206/don-vincenzo-berlingieri.jpg",
    "performance_score": 0,
    "domain_rank": 59049,
    "domain_rank_updated": "2025-02-10T23:00:00.000+02:00",
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "428328aabf21e84bf4fc9e4b2e6f152aa889c2ca",
  "url": "https://www.napolitoday.it/cronaca/morto-don-vincenzo-berlingieri.html",
  "ord_in_thread": 0,
  "parent_url": null,
  "author": "Redazione",
  "published": "2025-02-17T16:40:00.000+02:00",
  "title": "Chiesa di Napoli in lutto, addio all'amato parroco: \"Grande amante della Madonna\"",
  "text": "Cronaca\nChiesa di Napoli in lutto, addio all'amato parroco: \"Grande amante della Madonna\"\nTanti i messaggi per lui, anche sui social\nLutto nella Chiesa di Napoli per la morte di un amato parroco. L'intera comunità, religiosa, piange don Vincenzo Berlingieri, per anni parroco della chiesa del Buon Consiglio a Posillipo, evnuto a mancare qualche giorno fa all'età di 75 anni. Tanti i messaggi per lui, anche sui social. Uno di questi porta la firma di mons. Doriano De Luca che lo ha ricordato con tanto affetto.\n\"È salito alla Casa del Padre don Vincenzo Berlingieri, sacerdote appassionato, devoto e generoso, che ha servito con amore le comunità di Santo Strato a Posillipo, San Gennaro al Vomero, San Giuseppe a Chiaia e, infine, per circa trent’anni, la parrocchia del Buon Consiglio di Posillipo. La sua vita è stata un esempio luminoso di fede e dedizione.\nHa testimoniato l'Amore di Dio in ogni sua azione, invitando incessantemente alla conversione del cuore con parole di conforto e un sorriso sincero. Grande amante della Madonna, ora è stato accolto tra le braccia di colei che ha tanto venerato. Don Vincenzo lascia un'eredità indelebile nei cuori di tutti coloro che ha incontrato, un faro di luce e speranza che continuerà a brillare. La sua memoria vivrà sempre in noi, e il suo esempio ci guiderà nel cammino della fede. Riposa in pace, caro don Vincenzo\".",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "negative",
  "categories": [
    "Human Interest",
    "Religion and Belief",
    "Social Issue"
  ],
  "topics": [
    "Human Interest->funeral and memorial service",
    "Religion and Belief->church",
    "Religion and Belief->christianity",
    "Religion and Belief->religious leader",
    "Social Issue->social condition",
    "Social Issue->communities",
    "Social Issue->religious discrimination"
  ],
  "ai_allow": true,
  "has_canonical": false,
  "breaking": false,
  "webz_reporter": false,
  "external_links": [],
  "external_images": [],
  "entities": {
    "persons": [
      {
        "name": "Madonna",
        "sentiment": "negative"
      }
    ],
    "organizations": [
      {
        "name": "Cronaca\nChiesa",
        "sentiment": "neutral"
      }
    ],
    "locations": [
      {
        "name": "Napoli",
        "sentiment": "none"
      }
    ]
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": null,
  "rating": null,
  "crawled": "2025-02-17T16:59:03.445+02:00",
  "updated": "2025-02-17T16:59:03.445+02:00"
}