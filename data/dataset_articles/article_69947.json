{
  "thread": {
    "uuid": "8105f2f8b9c528d15f23b9e16f2cba3607602b14",
    "url": "https://www.ilgazzettino.it/vaticano/papa_francesco_chi_decide_in_vaticano_salute_degenza_vaticano_giubileo-8665137.html",
    "site_full": "www.ilgazzettino.it",
    "site": "ilgazzettino.it",
    "site_section": "https://ilgazzettino.it/salute",
    "site_categories": [
      "media",
      "top_news_it",
      "top_news"
    ],
    "section_title": "SALUTE - Il Gazzettino",
    "title": "Papa Francesco, il governo ospedaliero di Bergoglio: rimosso vescovo in Canada per abusi. Poi dispone sul Giub",
    "title_full": "Papa Francesco, il governo ospedaliero di Bergoglio: rimosso vescovo in Canada per abusi. Poi dispone sul Giub",
    "published": "2025-02-18T14:19:00.000+02:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://statics.cedscdn.it/photos/MED_HIGH/51/37/8665137_18153146_onecms_1h9lgep691hvhh7ra98.jpg",
    "performance_score": 0,
    "domain_rank": 21572,
    "domain_rank_updated": "2025-02-17T23:00:00.000+02:00",
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "8105f2f8b9c528d15f23b9e16f2cba3607602b14",
  "url": "https://www.ilgazzettino.it/vaticano/papa_francesco_chi_decide_in_vaticano_salute_degenza_vaticano_giubileo-8665137.html",
  "ord_in_thread": 0,
  "parent_url": null,
  "author": "@francagiansol",
  "published": "2025-02-18T14:19:00.000+02:00",
  "title": "Papa Francesco, il governo ospedaliero di Bergoglio: rimosso vescovo in Canada per abusi. Poi dispone sul Giub",
  "text": "Papa Francesco governa dal Gemelli. I ritmi sono adeguati al suo stato, non si deve affaticare, i segretari però provvedono a raccogliere le indicazioni del pontefice da trasferire alla curia. In questa catena di comando \"ospedaliera\" ha rimosso un vescovo canadese accusato di abusi - Blais - e nominato il successore.\nMonsignor Blais, 75 anni, è menzionato nell'elenco degli aggressori sessuali su una vittima di 12 anni. «Palpeggiamenti e masturbazione». Blais ha sempre formalmente negato qualsiasi comportamento inappropriato. La sostituzione da parte del Papa avviene comunque dopo aver superato la soglia di età per il pensionamento, i 75 anni.\nPapa Francesco, come sta? Notte tranquilla dopo l'infezione polimicrobica. Bruni: «Ha riposato, poi colazione e lettura giornali. Annullata l'udienza giubilare di sabato\nPapa Francesco e il governo \"ospedaliero\"\nLa stanza papale in cui era stato precedentemente ricoverato Bergoglio è costantemente tenuta sotto controllo da un doppio cordone di sicurezza, nessuno si può avvicinare se non il personale medico autorizzato o i pochissimi collaboratori ammessi. Riposo assoluto, significa proprio questo, dare modo al Papa ottantottenne di riprendersi, cosa che sta andando avanti in modo lento e graduale. La cosa positiva è che non ha bisogno di ossigeno poiché respira autonomamente (autoventilazione).\n«Stamattina non ho grandi notizie da darvi, posso dire che la notte il Papa la ha trascorsa bene, ha riposato e quando si è svegliato ha fatto la colazione e si è dedicato alla lettura di alcuni giornali» ha riferito il portavoce Matteo Bruni, specificando che al momento non ci sono informazioni mediche nuove. Stazionario, dunque, esattamente come ieri.\nPapa Francesco: «Ho bisogno di cure», e salta il suo primo Angelus. L'assenza di immagini e il «pre-conclave»\nLa situazione\nCi sono i segretari papali che fanno la spola tra il Vaticano e il decimo piano del Gemelli, lo informano delle questioni più importanti che necessitano disposizioni, tuttavia è chiaro che in queste condizioni il modo di lavorare non può che essere adeguato a questa situazione emergenziale, quindi non vi sono carichi di lavoro incalzanti o stressanti, tuttavia si guardano alcune mail, qualche lettera, si risponde ai messaggi più rilevanti. Francesco affida ai collaboratori le disposizioni che poi questi riversano sulla struttura vaticana in un secondo momento, consentendo comunque al pontefice di avere sotto controlla la macchina burocratica curiale. Ha disposto, per esempio, che domenica mattina sia monsignor Rino Fisichella ad ordinare i nuovi diaconi e a celebrare la messa del Giubileo dei Diaconi a San Pietro, ha nominato un altro vescovo, stavolta del Canada.\nFrancesco non si alza da letto ma non necessita di ossigeno. Mangia normalmente (ovviamente si tratta di dieta ospedaliera) e non riceve visite e nemmeno va in giro per i reparti. Per l'Angelus di domenica si vedrà, non sono ancora state prese decisioni: il Vaticano si adeguerà in base al parere medico e allo stato di salute del pontefice.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "negative",
  "categories": [
    "Religion and Belief",
    "Politics",
    "Social Issue"
  ],
  "topics": [
    "Religion and Belief->pope",
    "Religion and Belief->christianity",
    "Religion and Belief->religious leader",
    "Politics->freedom of religion",
    "Politics->human rights",
    "Social Issue->social problem",
    "Social Issue->religious discrimination",
    "Social Issue->values"
  ],
  "ai_allow": true,
  "has_canonical": true,
  "breaking": false,
  "webz_reporter": false,
  "external_links": [],
  "external_images": [],
  "entities": {
    "persons": [],
    "organizations": [],
    "locations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": null,
  "rating": null,
  "crawled": "2025-02-18T19:55:07.149+02:00",
  "updated": "2025-02-18T19:55:07.149+02:00"
}