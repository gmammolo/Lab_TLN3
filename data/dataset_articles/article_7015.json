{
  "thread": {
    "uuid": "cc2482ec7a1488a4e78b42704cd1ea61df638047",
    "url": "https://buletin.de/bucuresti/reincep-ambuteiajele-in-capitala-prima-zi-de-scoala-din-2026-aduce-viteze-de-3-km-h-in-zona-zero/",
    "site_full": "buletin.de",
    "site": "buletin.de",
    "site_section": "https://buletin.de/bucuresti/category/interviu",
    "site_categories": [
      "finance",
      "arts, culture and entertainment",
      "economy, business and finance",
      "environment",
      "disaster and accident",
      "lifestyle and leisure",
      "crime, law and justice",
      "social issue",
      "politics"
    ],
    "section_title": "Interviu Archives - Buletin de București",
    "site_title": "Home - Buletin de București",
    "title": "Reîncep ambuteiajele în Capitală. Prima zi de şcoală din 2026 aduce viteze de 3 km/h în „zona zero\"",
    "title_full": "Reîncep ambuteiajele în Capitală. Prima zi de şcoală din 2026 aduce viteze de 3 km/h în „zona zero\"",
    "published": "2026-01-08T07:43:00.000+02:00",
    "replies_count": 0,
    "participants_count": 1,
    "site_type": "news",
    "country": "DE",
    "main_image": "https://buletin.de/bucuresti/wp-content/uploads/2026/01/Captura-de-ecran-2026-01-08-073850.png",
    "performance_score": 0,
    "domain_rank": 87096,
    "domain_rank_updated": "2026-01-04T23:00:00.000+02:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "cc2482ec7a1488a4e78b42704cd1ea61df638047",
  "url": "https://buletin.de/bucuresti/reincep-ambuteiajele-in-capitala-prima-zi-de-scoala-din-2026-aduce-viteze-de-3-km-h-in-zona-zero/",
  "ord_in_thread": 0,
  "author": "Redacția Buletin de București",
  "published": "2026-01-08T07:43:00.000+02:00",
  "title": "Reîncep ambuteiajele în Capitală. Prima zi de şcoală din 2026 aduce viteze de 3 km/h în „zona zero\"",
  "text": "„Anomalia” rutieră de la începutul săptămânii a dispărut la fel de repede cum a apărut. După o zi de luni atipică, în care bulevardele au fost pustii, și două zile libere pentru bugetari, Bucureștiul a revenit joi dimineață la realitatea ambuteiajelor. La scurt timp după ore 7:00 s-a marcat sfârșitul oficial al respiro-ului urban, iar hărțile digitale s-au înroșit pe principalele artere.\nRevenirea elevilor în bănci după vacanța de iarnă și întoarcerea angajaților din sectorul public la birouri au ridicat valorile înregistrate de aplicațiile de monitorizare a traficului iar viteza medie de deplasare a scăzut sub cea a unui pieton în anumite sectoare.\nViteze de 3 km/h în „zona zero”\nDatele colectate din teren la primele ore ale dimineții indică o situație critică în centrul orașului. Pe Bulevardul I.C. Brătianu, una dintre axele principale nord-sud, indicate de aplicaţiile de trafic precum Waze sau GoogleMaps indică o viteză medie de doar 3 km/h.\nAglomeraţie este şi la intrările în oraș. Pe Bulevardul Iuliu Maniu, principala poartă de acces dinspre autostrada A1 și cartierul Militari, monitorizările de la ora 07:12 arată o viteză medie de 12 km/h.\nSincronizarea care a blocat orașul\nExplicația brutală a acestui blocaj rezidă în suprapunerea a doi factori masivi de generare a traficului, care au lipsit din ecuație la începutul săptămânii. Luni, 5 ianuarie, Bucureștiul a experimentat un trafic de duminică într-o zi lucrătoare, fenomen explicat prin vacanța școlară și „puntea” acordată bugetarilor de Guvern, după cum Buletin de Bucureşti a arătat aici.\nMajoritatea instituțiile publice au fost închise luni, marți și miercuri, pentru ca „a fost legat” weekendul de Bobotează. Asta în timp ce Bucureștiul concentrează cel mai mare aparat administrativ din țară, iar impactul miilor de mașini ale funcționarilor asupra traficului este imediat.\nRevenirea fenomenului „taxi pentru copii” şi redeschiderea şantierelor\nMajoritatea analizelor de trafic confirmă că cel mai mare aport în ambuteiajele matinale îl are obiceiul părinților de a-și duce copiii cu mașina până la poarta școlii.\nAstăzi, fenomenul a revenit în forță. În plus, dacă luni șantierele și lucrările edilitare semnalizate pe Waze erau simple puncte pe hartă pe lângă care se trecea cu viteză, astăzi ele au devenit puncte critice de „gâtuire”.\nCITEŞTE ŞI Piedone Jr. cheltuie aproape 100.000 de euro pentru opt sirene „de război”",
  "highlightText": "",
  "highlightTitle": "",
  "highlightThreadTitle": "",
  "language": "romanian",
  "sentiment": "negative",
  "categories": [
    "Disaster and Accident",
    "Social Issue"
  ],
  "topics": [
    "Disaster and Accident->transportation accident and incident",
    "Social Issue->social condition"
  ],
  "ai_allow": true,
  "has_canonical": false,
  "breaking": false,
  "webz_reporter": false,
  "external_links": [
    "https://www.waze.com/ro/live-map/",
    "https://www.waze.com/ro/live-map",
    "https://waze.com/ro/live-map/"
  ],
  "external_images": [],
  "internal_images": [],
  "entities": {
    "persons": [],
    "locations": [],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2026-01-08T07:44:15.575+02:00",
  "updated": "2026-01-08T07:47:35.000+02:00"
}