{
  "thread": {
    "uuid": "4ec7265c80983c19a74123af2a6d048d3da887f0",
    "url": "https://www.dagospia.com/cronache/dopo-benedetto-xvi-papa-si-dimette-cardinale-gianfranco-ravasi-parla-425327",
    "site_full": "www.dagospia.com",
    "site": "dagospia.com",
    "site_section": "https://www.dagospia.com",
    "site_categories": [
      "media",
      "top_news_cz",
      "top_news_it",
      "top_news"
    ],
    "section_title": "Dagospia - Notizie on line - News Italia - Gossip",
    "title": "Dopo benedetto xvi, un altro papa che si dimette? - il cardinale gianfranco ravasi parla apertamente",
    "title_full": "Dopo benedetto xvi, un altro papa che si dimette? - il cardinale gianfranco ravasi parla apertamente",
    "published": "2025-02-20T16:51:00.000+02:00",
    "replies_count": 0,
    "participants_count": 0,
    "site_type": "news",
    "country": "IT",
    "main_image": "https://www.dagospia.com/img/patch/02-2025/papa-francesco-bergoglio-cardinale-gianfranco-ravasi-jean-marc-aveline-2099976_600_q50.webp",
    "performance_score": 0,
    "domain_rank": 21464,
    "domain_rank_updated": "2025-02-17T23:00:00.000+02:00",
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "4ec7265c80983c19a74123af2a6d048d3da887f0",
  "url": "https://www.dagospia.com/cronache/dopo-benedetto-xvi-papa-si-dimette-cardinale-gianfranco-ravasi-parla-425327",
  "ord_in_thread": 0,
  "parent_url": null,
  "author": null,
  "published": "2025-02-20T16:51:00.000+02:00",
  "title": "Dopo benedetto xvi, un altro papa che si dimette? - il cardinale gianfranco ravasi parla apertamente",
  "text": "VUOI VEDERE CHE, DOPO BENEDETTO XVI, ANCHE PAPA FRANCESCO SI DIMETTE? – IL CARDINALE GIANFRANCO RAVASI PARLA APERTAMENTE DI UN PASSO INDIETRO DI BERGOGLIO, VISTE LE SUE CONDIZIONI DI SALUTE: “IO PENSO CHE POSSA FARLO, PERCHÉ È UNA PERSONA CHE È ABBASTANZA DECISA NELLE SUE SCELTE. SE SI TROVASSE IN UNA SITUAZIONE IN CUI FOSSE COMPROMESSA LA SUA POSSIBILITÀ DI COMUNICARE IN MODO IMMEDIATO, POTREBBE DECIDERE DI DIMETTERSI” – ANCHE IL PORPORATO JEAN-MARC AVELINE NON ESCLUDE L’ADDIO AL SOGLIO PONTIFICIO DI FRANCESCO: “TUTTO È POSSIBILE. NON SONO UN PROFETA MA LE NORME LO PREVEDONO” – IL SANTO PADRE CONTINUA A LAVORARE DAL POLICLINICO GEMELLI...\nCARD.RAVASI, DIMISSIONI PAPA? POTREBBE FARLO\ncardinale gianfranco ravasi papa bergoglio\n(ANSA) - È verosimile l'ipotesi che Papa Francesco si possa dimettere? \"Io penso che possa farlo, perché è una persona che, da questo punto di vista, è abbastanza decisa nelle sue scelte\". E' quanto ha detto il cardinale Gianfranco Ravasi, intervenuto nel corso di Non Stop News su RTL 102.5. \"Finora ha ritenuto di continuare la sua attività – ha ricordato - anche quando, per esempio, c'è stata la difficoltà del ginocchio, che ha cambiato il normale stile di relazione della figura pubblica con l'intera comunità ecclesiastica mondiale. In quell'occasione, ebbe quella famosa battuta secondo cui si governa con il cervello e non con il ginocchio\".\n\"Quindi, c'è sempre stata la tendenza a combattere e a reagire, ed è anche una scelta legittima, perché ha potuto affrontare perfino viaggi in condizioni assolutamente difficili e impegnative, come quello nell'Estremo Oriente\", ha osservato il cardinale. Tuttavia, \"è fuori di dubbio che, se si trovasse in una situazione in cui fosse compromessa la sua possibilità di avere contatti diretti - come lui ama fare - di poter comunicare in modo immediato, incisivo e decisivo, allora credo che potrebbe decidere di dimettersi\".\nCARD. AVELINE, 'DIMISSIONI DEL PAPA? TUTTO È POSSIBILE'\n(ANSA) - \"Tutto è possibile\": così il cardinale di Marsiglia Jean-Marc Aveline ha risposto, a margine di una conferenza stampa in Vaticano su una iniziativa riguardante i giovani del Mediterraneo, ai giornalisti che chiedevano se sono possibili, considerate le condizioni di salute di Bergoglio, le sue dimissioni.\n\"Viviamo tutto ciò con una certa inquietudine\", ha aggiunto Aveline. Il cardinale di Barcellona Juan José Omella Omella, ha aggiunto: \"Non sono un profeta, non ho una risposta, ma le norme lo prevedono\".\nIL PAPA NOMINA VESCOVO DI ANGERS IL PARROCO DELLA CATTEDRALE\n(ANSA) - ROMA, 20 FEB - Continuando le sue attività di governo della Chiesa, pur essendo ricoverato al Policlinico Gemelli, papa Francesco ha nominato oggi vescovo di Saint-Dié (Francia), il rev.do François Gourdon, del clero della Diocesi di Angers, finora parroco della Cattedrale di Angers e decano di Angers-Centre. Lo rende noto il Bollettino della Sala stampa vaticana.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "negative",
  "categories": [
    "Politics",
    "Religion and Belief"
  ],
  "topics": [
    "Politics->church elections",
    "Politics->freedom of religion",
    "Politics->political development",
    "Religion and Belief->pope",
    "Religion and Belief->christianity",
    "Religion and Belief->religious leader"
  ],
  "ai_allow": true,
  "has_canonical": false,
  "breaking": true,
  "webz_reporter": false,
  "external_links": [],
  "external_images": [],
  "entities": {
    "persons": [
      {
        "name": "Gianfranco Ravasi",
        "sentiment": "none"
      },
      {
        "name": "Francesco",
        "sentiment": "none"
      }
    ],
    "organizations": [
      {
        "name": "DIMETTERSI",
        "sentiment": "none"
      },
      {
        "name": "ANSA",
        "sentiment": "none"
      },
      {
        "name": "JEAN",
        "sentiment": "none"
      },
      {
        "name": "RTL",
        "sentiment": "none"
      }
    ],
    "locations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": null,
  "rating": null,
  "crawled": "2025-02-20T16:54:13.845+02:00",
  "updated": "2025-02-20T16:54:13.845+02:00"
}