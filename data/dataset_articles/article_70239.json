{
  "thread": {
    "uuid": "baac4211bad01addad5c52d3d3b678193dd78c7e",
    "url": "https://www.leggo.it/italia/roma/papa_francesco_come_sta_davvero_oggi_21_2_2025-8671536.html",
    "site_full": "www.leggo.it",
    "site": "leggo.it",
    "site_section": "https://www.leggo.it/economia/news",
    "site_categories": [
      "media",
      "top_news_it",
      "top_news"
    ],
    "section_title": "ECONOMIA - NEWS - Leggo.it",
    "title": "«Papa Francesco dice che c'è chi prega perché lui muoia. Non lascerà finché ha la forza, ma a Roma ora volano",
    "title_full": "«Papa Francesco dice che c'è chi prega perché lui muoia. Non lascerà finché ha la forza, ma a Roma ora volano",
    "published": "2025-02-21T09:34:00.000+02:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://statics.cedscdn.it/photos/MED_HIGH/15/36/8671536_21083405_papa_francesco_come_sta_davvero_oggi_21_2_2025.jpg",
    "performance_score": 0,
    "domain_rank": 25551,
    "domain_rank_updated": "2025-02-17T23:00:00.000+02:00",
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "baac4211bad01addad5c52d3d3b678193dd78c7e",
  "url": "https://www.leggo.it/italia/roma/papa_francesco_come_sta_davvero_oggi_21_2_2025-8671536.html",
  "ord_in_thread": 0,
  "parent_url": null,
  "author": "Redazione web",
  "published": "2025-02-21T09:34:00.000+02:00",
  "title": "«Papa Francesco dice che c'è chi prega perché lui muoia. Non lascerà finché ha la forza, ma a Roma ora volano",
  "text": "Se il cardinale Gianfranco Ravasi non esclude le dimissioni, di tutt'altro avviso è Andrea Riccardi, storico, fondatore della comunità di Sant’Egidio riguardo a Papa Francesco e alle sue condizioni di salute: «Non vedo perché parlare di dimissioni», afferma, in un'intervista a 'la Repubblica'. «Ci sono corvi di tipo giornalistico, curiosità un po’ insane. Poi il Papa scherza sempre sul fatto che c’è chi prega perché lui muoia: vuol dire che percepisce qualche settore di non simpatia nei suoi confronti - continua - Però ci sono molti che pregano, tra cui io, perché il Papa viva a lungo».\n«Negli ultimi anni di Pio XII don Giuseppe De Luca scriveva a Montini, allora arcivescovo di Milano: 'Caro Montini, in questo tempo i corvi tornano a volare a Roma' - sottolinea - Ho la sensazione di un certo accanimento sulla salute del Papa, un gioco di voci, tanti che si improvvisano analisti della salute del Papa, sempre volendo scoprire una nota pessimistica.\nLa risposta a Ravasi\nQuanto alle parole del cardinale Gianfranco Ravasi secondo il quale il Papa potrebbe dimettersi, Riccardi osserva: «Potrebbe decidere, ma non mi sembra che la condizione sia compromessa. Non vedo perché parlare di dimissioni. Direi che le dimissioni sono un po’ un’ossessione che ritorna anche perché questo è un pontificato nato dalle dimissioni di Benedetto XVI. La mia sensazione è che Francesco vuole continuare il suo ministero finché avrà la forza di continuarlo, e non siamo a quel momento».\nUltimo aggiornamento: Venerdì 21 Febbraio 2025, 08:34\n© RIPRODUZIONE RISERVATA",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "negative",
  "categories": [
    "Religion and Belief",
    "Politics",
    "Social Issue"
  ],
  "topics": [
    "Religion and Belief->pope",
    "Religion and Belief->religious conflict",
    "Religion and Belief->religious leader",
    "Politics->freedom of religion",
    "Politics->political candidates",
    "Politics->political process",
    "Social Issue->diversity, equity and inclusion",
    "Social Issue->religious discrimination"
  ],
  "ai_allow": true,
  "has_canonical": false,
  "breaking": true,
  "webz_reporter": false,
  "external_links": [],
  "external_images": [],
  "entities": {
    "persons": [
      {
        "name": "Gianfranco Ravasi",
        "sentiment": "negative"
      },
      {
        "name": "Andrea Riccardi",
        "sentiment": "negative"
      },
      {
        "name": " Pio XII don Giuseppe De Luc",
        "sentiment": "none"
      },
      {
        "name": " Gianfranco Ravas",
        "sentiment": "none"
      },
      {
        "name": "'Caro Montin",
        "sentiment": "none"
      },
      {
        "name": " Francesc",
        "sentiment": "none"
      }
    ],
    "organizations": [],
    "locations": [
      {
        "name": " Milan",
        "sentiment": "none"
      },
      {
        "name": " Roma",
        "sentiment": "none"
      }
    ]
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": null,
  "rating": null,
  "crawled": "2025-02-21T09:35:50.750+02:00",
  "updated": "2025-02-21T09:35:50.750+02:00"
}