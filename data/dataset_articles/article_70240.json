{
  "thread": {
    "uuid": "f80509d93b7743d6633729642fcc4f52741fb68b",
    "url": "https://www.rac1.cat/internacional/20250221/236604/cardenals-propers-papa-francesc-creuen-podria-renunciar-carrec-millora-salut.html",
    "site_full": "www.rac1.cat",
    "site": "rac1.cat",
    "site_section": "https://www.rac1.cat/minut-a-minut",
    "site_categories": [
      "under_construction",
      "top_news_es",
      "top_news"
    ],
    "section_title": "\n                            Minut a minut | RAC1\n",
    "title": "Els cardenals més propers al papa Francesc creuen que podria renunciar al càrrec, tot i la millora del seu estat de salut",
    "title_full": "Els cardenals més propers al papa Francesc creuen que podria renunciar al càrrec, tot i la millora del seu estat de salut",
    "published": "2025-02-21T09:29:00.000+02:00",
    "replies_count": 0,
    "participants_count": 1,
    "site_type": "news",
    "country": "ES",
    "main_image": "https://www.rac1.cat/files/og_thumbnail/files/fp/uploads/2025/02/18/67b4d8eb95e2e.r_d.1543-912-5554.jpeg",
    "performance_score": 0,
    "domain_rank": 50009,
    "domain_rank_updated": "2025-02-17T23:00:00.000+02:00",
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "f80509d93b7743d6633729642fcc4f52741fb68b",
  "url": "https://www.rac1.cat/internacional/20250221/236604/cardenals-propers-papa-francesc-creuen-podria-renunciar-carrec-millora-salut.html",
  "ord_in_thread": 0,
  "parent_url": null,
  "author": "Autor Generico",
  "published": "2025-02-21T09:29:00.000+02:00",
  "title": "Els cardenals més propers al papa Francesc creuen que podria renunciar al càrrec, tot i la millora del seu estat de salut",
  "text": "La delicada salut del papa Francesc revifa el debat sobre la seva renúncia. Malgrat que en les últimes hores el seu estat ha millorat, circulen rumors sobre una eventual dimissió, un cop el Pontífex rebi l'alta mèdica. El papa va ingressar a l'hospital fa vuit dies i els metges avisen que trigaran almenys una setmana més a donar-li l'alta. Així i tot, la pneumònia bilateral remet de mica en mica i la febre no ha reaparegut.\nLa possibilitat que el sant pare faci un pas al costat aplanaria el camí per celebrar un nou conclave. I, evidentment, hi ha partidaris i detractors. D'una banda, els qui volen que plegui pel seu delicat estat de salut. De l'altra, els qui volen minimitzar la situació i defensen que només caldria reduir-li els viatges i els compromisos.\nLlegeix també\nVicens Lozano, periodista expert en el Vaticà: \"A 'Cónclave' es queden curts explicant les pressions que hi ha per escollir un papa\" Joan Torras La idea d'una renúncia no és aliena al màxim càrrec de la Santa Seu. Aquest dijous, en una entrevista a la ràdio RTL 102.5, el cardenal Gianfranco Ravasi va assenyalar que podria prendre aquesta decisió quan deixi l'hospital. \"És una persona força decidida\", ha assenyalat Ravasi, que ha insistit que, \"fins ara ha decidit continuar\", fins i tot quan ha tingut problemes al genoll, \"no hi ha cap dubte\" que el papa Francesc prendria la decisió de fer un pas al costat si es dona \"una situació\" que no li permeti continuar.\nA Roma, l'estàtua de l'expapa Juan Pablo II, a l'exterior de l'hospital on està ingressat el papa Francesc, s'ha omplert de flors i espelmes ANGELO CARCONI / EFE La carta del papa del 2013 Des de la seva hospitalització, ara fa vuit dies, ha tornat a sortir a la llum la famosa carta del 2013. És un document que el papa va firmar a l'inici del seu Pontificat, en previsió que una malaltia afectés la seva capacitat de decisió i de govern. La renúncia del Pontífex, que ara té 88 anys, està prevista al Codi de Dret Canònic.",
  "highlightText": "",
  "highlightTitle": "",
  "highlightThreadTitle": "",
  "language": "catalan",
  "sentiment": "negative",
  "categories": [
    "Religion and Belief",
    "Health",
    "Human Interest"
  ],
  "topics": [
    "Religion and Belief->pope",
    "Religion and Belief->religious leader",
    "Health->health organisation",
    "Health->health care approach",
    "Health->medical condition",
    "Human Interest->funeral and memorial service"
  ],
  "ai_allow": true,
  "has_canonical": false,
  "breaking": true,
  "webz_reporter": false,
  "external_links": [],
  "external_images": [],
  "entities": {
    "persons": [],
    "organizations": [],
    "locations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": null,
  "rating": null,
  "crawled": "2025-02-21T09:35:55.352+02:00",
  "updated": "2025-02-21T09:35:55.352+02:00"
}