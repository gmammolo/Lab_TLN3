{
  "thread": {
    "uuid": "41eea956107edb66d62ff2ba5c1afe69e0302e61",
    "url": "https://www.xunta.gal/gl/notas-de-prensa/-/nova/010063/director-industrias-culturais-sublina-papel-festival-singular-naron-profesionalizacion",
    "site_full": "www.xunta.gal",
    "site": "xunta.gal",
    "site_section": "https://www.xunta.gal/gl/notas-de-prensa",
    "site_categories": [
      "hobbies_and_interests",
      "games"
    ],
    "section_title": "Novas - Xunta de Galicia",
    "title": "O Director de Industrias Culturais subliña o papel do festival singular de Narón na profesionalización do…",
    "title_full": "O Director de Industrias Culturais subliña o papel do festival singular de Narón na profesionalización do…",
    "published": "2025-02-21T13:48:00.000+02:00",
    "replies_count": 0,
    "participants_count": 1,
    "site_type": "news",
    "country": "ES",
    "main_image": "https://www.xunta.gal/documents/35297/1618821/_85A8258.jpg?version=1.0&imagePreview=1",
    "performance_score": 0,
    "domain_rank": 10658,
    "domain_rank_updated": "2025-02-17T23:00:00.000+02:00",
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "41eea956107edb66d62ff2ba5c1afe69e0302e61",
  "url": "https://www.xunta.gal/gl/notas-de-prensa/-/nova/010063/director-industrias-culturais-sublina-papel-festival-singular-naron-profesionalizacion",
  "ord_in_thread": 0,
  "parent_url": null,
  "author": "@xunta",
  "published": "2025-02-21T13:48:00.000+02:00",
  "title": "O Director de Industrias Culturais subliña o papel do festival singular de Narón na profesionalización do…",
  "text": "Jacobo Sutil participou na presentación da 10ª edición do evento, que terá lugar do 7 ao 30 de marzo no Pazo da Cultura naronés\nO Director de Industrias Culturais subliña o papel do festival singular de Narón na profesionalización do monólogo como formato teatral\nAnunciou que a Xunta abrirá nas próximas semanas a súa convocatoria anual de axudas a festivais de artes escénicas, a través da que en 2024 investiu 280.000 euros na organización de 12 encontros\nA cita naronesa combina a exhibición dunha ducia de espectáculos cun programa paralelo no que destaca a rolda de negocios para promover a contratación internacional de compañías galegas\nNarón (A Coruña), 21 de febreiro de 2024\nO director da Axencia Galega das Industrias Culturais da Xunta, Jacobo Sutil, participou hoxe na presentación en Narón da 10ª edición de Singular Festival Internacional do Monólogo Teatral, que do 7 ao 30 marzo combinará a exhibición dunha ducia de espectáculos no Pazo da Cultura co desenvolvemento dunha programación profesional de talleres, mesas redondas e unha rolda de negocios para promover a contratación internacional de compañías galegas.\nO representante da Consellería de Cultura, Lingua e Xuventude destacou precisamente o papel deste evento na profesionalización e na visibilidade do monólogo como formato teatral cun gran potencial de proxección internacional, no que Galicia conta cunha destacada representación artística e cunha ampla tradición baseada na cultura da narración oral.\nAsí mesmo, lembrou que a cita naronesa foi unha das 12 subvencionadas en 2024 a través da liña anual de axudas da Xunta de Galicia para festivais de artes escénicas, dotada con 280.000 euros, ao tempo que anunciou que a convocatoria correspondente a 2025 será publicada nas vindeiras semanas.\nCarteleira internacional\nA representación galega na carteleira do 10º Singular corre a cargo de Diego Anido, Chévere, Atenea García e, no apartado da programación para público infantil, Manuela Varela, Elefante Elegante, Cris de Caldas e A Xanela do Maxín. As súas propostas conviven coas de coñecidos nomes do panorama estatal, como Toni Acosta, Alberto San Juan e Teatro del Barrio, ademais de coa compañía cubana Aire Frío e a arxentina Rey Marciali Producciones.\nAdemais, o festival vén incorporando nas súas últimas edicións unha serie de actividades paralelas pensadas para os profesionais do sector, que este ano se concretan nun taller actoral a cargo da cubana Beatriz Viñas, un seminario de clown que impartirá a arxentina Julieta Daga, unha mesa redonda sobre programación en Galicia de espectáculos internacionais e unha rolda de negocios para facilitar o encontro de compañías galegas con profesionais da programación cultural procedentes de diferentes países, como Arxentina, Colombia, Costa Rica, Estados Unidos, República Dominicana ou Uruguai, así como doutros puntos de España.\nA raíz desta última iniciativa, o ano pasado catro formacións de Galicia concretaron xiras por Uruguai, Costa Rica e Nicaragua, para as que tamén tiveron á súa disposición as axudas á distribución nas industrias culturais, convocadas anualmente pola Axencia Galega das Industrias Culturais co obxectivo de favorecer a internacionalización das nosas artes escénicas e musicais.",
  "highlightText": "",
  "highlightTitle": "",
  "highlightThreadTitle": "",
  "language": "spanish",
  "sentiment": "negative",
  "categories": [
    "Politics",
    "Religion and Belief",
    "Social Issue"
  ],
  "topics": [
    "Politics->freedom of religion",
    "Politics->church elections",
    "Religion and Belief->religious festival and holiday",
    "Social Issue->social networking",
    "Social Issue->communities"
  ],
  "ai_allow": true,
  "has_canonical": false,
  "breaking": false,
  "webz_reporter": false,
  "external_links": [],
  "external_images": [],
  "entities": {
    "persons": [
      {
        "name": "Jacobo Sutil",
        "sentiment": "negative"
      }
    ],
    "organizations": [
      {
        "name": "Xunta",
        "sentiment": "none"
      }
    ],
    "locations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": null,
  "rating": null,
  "crawled": "2025-02-21T14:33:41.483+02:00",
  "updated": "2025-02-21T14:33:41.483+02:00"
}