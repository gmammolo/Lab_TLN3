{
  "thread": {
    "uuid": "a725333d5d90960c3763e4095ac8ddec94ecb63b",
    "url": "https://www.blitzquotidiano.it/cronaca/il-bollettino-su-papa-francesco-non-e-fuori-pericolo-ha-ancora-la-polmonite-vuole-che-si-dica-la-verita-3693008",
    "site_full": "www.blitzquotidiano.it",
    "site": "blitzquotidiano.it",
    "site_section": "http://feeds.feedburner.com/blitzquotidiano",
    "site_categories": [
      "media"
    ],
    "section_title": "Blitz quotidiano",
    "title": "Papa Francesco, il bollettino: \"Non è fuori pericolo, ha ancora la polmonite. Vuole che si dica la verità\"",
    "title_full": "Papa Francesco, il bollettino: \"Non è fuori pericolo, ha ancora la polmonite. Vuole che si dica la verità\"",
    "published": "2025-02-21T19:38:00.000+02:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://www.blitzquotidiano.it/wp-content/uploads/2025/02/alfieri.jpg",
    "performance_score": 0,
    "domain_rank": 40652,
    "domain_rank_updated": "2025-02-17T23:00:00.000+02:00",
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "a725333d5d90960c3763e4095ac8ddec94ecb63b",
  "url": "https://www.blitzquotidiano.it/cronaca/il-bollettino-su-papa-francesco-non-e-fuori-pericolo-ha-ancora-la-polmonite-vuole-che-si-dica-la-verita-3693008",
  "ord_in_thread": 0,
  "parent_url": null,
  "author": "Lorenzo Briotti",
  "published": "2025-02-21T19:38:00.000+02:00",
  "title": "Papa Francesco, il bollettino: \"Non è fuori pericolo, ha ancora la polmonite. Vuole che si dica la verità\"",
  "text": "“Il Papa non è fuori pericolo”. A dirlo è il professor Sergio Alfieri in un briefing all’ospedale Gemelli, dove ha aggiornato la stampa sulla salute di Papa Francesco attraverso un nuovo bollettino. “Adesso non è in pericolo di vita, oggi è andato in cappella a pregare”, ha detto Alfieri. E a proposito della sua salute, il medico ha spiegato che “il Papa ha sempre voluto che dicessimo la verità”.\nIl Pontefice, da venerdì scorso, è in trattamento per una bronchite e una polmonite bilaterale che ha ancora. Negli ultimi giorni i medici hanno registrato un lieve miglioramento. I prossimi saranno fondamentali per capire i tempi del ricovero. Al momento, però, non esiste una tempistica certa sulla sua guarigione. Secondo i medici che lo hanno in cura resterà infatti in ospedale almeno per tutta la prossima settimana. “Dobbiamo essere concentrati a superare questa fase qui. Vediamo la tempra del Santo Padre, non è una persona che molla”, ha aggiunto Alfieri.\nBergoglio non è attaccato a nessun macchinario. Il vero rischio, sottolinea ancora lo specialista, è però la sepsi: “Il vero rischio è se i germi passano nel sangue. Oggi non ci sono questi germi nel sangue. L’infezione ora è solo nel polmone. Questo è il vero rischio che può correre una persona della sua età”, ha detto ancora il medico. Fortunatamente, l’infezione del Santo Padre è contenuta e gli è stato anche ridotto qualche farmaco.\nPapa Francesco, il bollettino: “Non è fuori pericolo, ha ancora la polmonite. Vuole che si dica la verità” (foto Ansa) – Blitz Quotidiano “Quando ha bisogno mette i naselli per un po’ di ossigeno, ma sta a respiro spontaneo e si alimenta”, ha detto ancora Alfieri, che poi ha aggiunto: “Il Papa è di buonumore e fa battute. L’altro giorno gli ho detto: ‘Buongiorno Santo Padre’. E lui mi ha risposto: ‘Buon giorno santo figlio. Tanto per dire'”.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "negative",
  "categories": [
    "Health",
    "Human Interest",
    "Religion and Belief"
  ],
  "topics": [
    "Health->disease and condition",
    "Health->health organisation",
    "Religion and Belief->pope",
    "Religion and Belief->christianity",
    "Religion and Belief->religious leader"
  ],
  "ai_allow": true,
  "has_canonical": false,
  "breaking": false,
  "webz_reporter": false,
  "external_links": [],
  "external_images": [],
  "entities": {
    "persons": [
      {
        "name": "Francesco",
        "sentiment": "negative"
      },
      {
        "name": "Sergio Alfieri",
        "sentiment": "none"
      },
      {
        "name": "Bergoglio",
        "sentiment": "none"
      }
    ],
    "organizations": [],
    "locations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": null,
  "rating": null,
  "crawled": "2025-02-21T20:55:39.857+02:00",
  "updated": "2025-02-22T02:22:53.208+02:00"
}