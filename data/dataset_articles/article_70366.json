{
  "thread": {
    "uuid": "5be9e8ab77154383f4df60e1c2bb0295f61334c3",
    "url": "https://www.lanazione.it/viareggio/cronaca/dopo-le-scritte-islamiche-in-62083397",
    "site_full": "www.lanazione.it",
    "site": "lanazione.it",
    "site_section": "https://www.lanazione.it/rss",
    "site_categories": [
      "media",
      "top_news_it",
      "top_news"
    ],
    "section_title": "Tutte le notizie di  oggi - Nazione",
    "title": "Dopo le scritte islamiche in chiesa. L'imam andrà in visita alla parrocchia",
    "title_full": "Dopo le scritte islamiche in chiesa. L'imam andrà in visita alla parrocchia",
    "published": "2025-02-22T07:06:00.000+02:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://www.lanazione.it/image-service/view/acePublic/alias/contentid/ZTdhM2MwMGQtNzU3MS00/0/dopo-le-scritte-islamiche-in-chiesa-limam-andra-in-visita-alla-parrocchia.jpeg?f=16:9&amp;w=1200&amp;h=630",
    "performance_score": 0,
    "domain_rank": 15955,
    "domain_rank_updated": "2025-02-17T23:00:00.000+02:00",
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "5be9e8ab77154383f4df60e1c2bb0295f61334c3",
  "url": "https://www.lanazione.it/viareggio/cronaca/dopo-le-scritte-islamiche-in-62083397",
  "ord_in_thread": 0,
  "parent_url": null,
  "author": "La Nazione",
  "published": "2025-02-22T07:06:00.000+02:00",
  "title": "Dopo le scritte islamiche in chiesa. L'imam andrà in visita alla parrocchia",
  "text": "Scritte islamiche nella parrocchia del Varignano, ma da un episodio \"offensivo\" e per certi aspetti anche inquietante, si rafforza, invece, la linea del dialogo e del confronto proficuo tra due religioni.\nIn questa direzione va l’incontro, che è stato fissato per lunedì pomeriggio, quando una rappresentanza della comunità islamica , accompagnata dall’imam Okkancha Aazddine , che da oltre vent’anni vive a Viareggio, andrà nella parrocchia della Resurrezione per esprimere vicinanza alla comunità del Varignano e al parroco. Un gesto molto apprezzato dal parroco don Luca Andolfi un sacerdote da sempre aperto al dialogo e al confronto con chiunque.\n\"Sono sicuro che da questo incontro si incrementerà ancora di più il dialogo, quel dialogo sempre necessario per non cadere nel pregiudizio e per camminare insieme. In questo anno, in cui ricordiamo il 50° anniversario di fondazione della nostra parrocchia, l’episodio che è successo è stata l’opportunità per percorrere ancora una volta la strada dell’amicizia e del dialogo. Domani affronterò l’episodio anche con i bambini del catechismo e le loro famiglie perché nel confronto vince sempre l’amore\", spiega il parroco di Varignano don Luca Andolfi.\nDel resto la parrocchia del Varignano con i suoi volontari ha a cuore anche le famiglie islamiche e interviene per quanto è possibile quando si trovano in difficoltà.\n\"Abbiamo subito deciso questo gesto di vicinanza per la parrocchia e per il parroco don Luca Andolfi con il quale c’è sempre stato dialogo e amicizia\", dichiara l’imam Okkancha Aazddine spiegando che si tratta di un gesto isolato che non rispecchia la comunità. La forza del dialogo e del confronto è stata più forte del gesto di un balordo che ha creato inevitabile amarezza. L’incontro di lunedì rappresenta una sorta di spugna morale che mette fine a sentimenti di preoccupazione o di giudizi affrettati e che promuove ancora una volta la cultura del dialogo e del confronto: valori che permettono di accogliere comprendere il \"diverso\".\nIntanto proseguono gli accertamenti delle Forze dell’ordine, intervenute per i rilievi, stanno lavorando per risalire all’autore delle scritte.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "negative",
  "categories": [
    "Religion and Belief",
    "Social Issue",
    "Crime, Law and Justice"
  ],
  "topics": [
    "Religion and Belief->religious conflict",
    "Religion and Belief->church",
    "Religion and Belief->islam",
    "Social Issue->social problem",
    "Social Issue->communities",
    "Social Issue->religious discrimination"
  ],
  "ai_allow": true,
  "has_canonical": false,
  "breaking": true,
  "webz_reporter": false,
  "external_links": [],
  "external_images": [],
  "entities": {
    "persons": [],
    "organizations": [],
    "locations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": null,
  "rating": null,
  "crawled": "2025-02-22T07:23:30.638+02:00",
  "updated": "2025-02-22T07:23:30.638+02:00"
}