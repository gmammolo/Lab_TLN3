{
  "thread": {
    "uuid": "47ddbf632610894743ca81d84824f0fe0c6a9725",
    "url": "https://www.lapresse.it/vaticano/2025/02/23/papa-francesco-diaconi",
    "site_full": "www.lapresse.it",
    "site": "lapresse.it",
    "site_section": "https://giornali.it",
    "site_categories": [
      "media"
    ],
    "section_title": "Giornali.it - Notizie di cronaca, quotidiani e news dell'ultima ora",
    "title": "Papa Francesco ai Diaconi: \"Il mondo di oggi dilaniato dall'odio è senza futuro\" - LaPresse",
    "title_full": "Papa Francesco ai Diaconi: \"Il mondo di oggi dilaniato dall'odio è senza futuro\" - LaPresse",
    "published": "2025-02-23T11:22:00.000+02:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://img.lapresse.it/2025/02/23/18594440-e1740302396727.jpg",
    "performance_score": 0,
    "domain_rank": 66169,
    "domain_rank_updated": "2025-02-17T23:00:00.000+02:00",
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "47ddbf632610894743ca81d84824f0fe0c6a9725",
  "url": "https://www.lapresse.it/vaticano/2025/02/23/papa-francesco-diaconi",
  "ord_in_thread": 0,
  "parent_url": null,
  "author": "@lapresse_news",
  "published": "2025-02-23T11:22:00.000+02:00",
  "title": "Papa Francesco ai Diaconi: \"Il mondo di oggi dilaniato dall'odio è senza futuro\" - LaPresse",
  "text": "L'omelia è stata letta da monsignor Rino Fisichella, Pro-Prefetto del Dicastero per l'Evangelizzazione\n“L’annuncio del perdono è un compito fondamentale del diacono”. Così ha affermato Papa Francesco durante l’omelia della Messa dedicata ai Diaconi in occasione del Giubileo, un’omelia che è stata letta da monsignor Rino Fisichella, Pro-Prefetto del Dicastero per l’Evangelizzazione. Il Pontefice ha poi sottolineato che “un mondo dove per gli avversari c’è solo odio è un mondo senza speranza, privo di futuro, destinato a essere dilaniato da guerre, divisioni e vendette senza fine, come purtroppo vediamo ancora oggi in molte parti del mondo”. Per questo, “perdonare significa preparare il futuro di una casa accogliente e sicura, sia in noi stessi che nelle nostre comunità”. Il diacono, chiamato ad un ministero che lo porta alle periferie del mondo, è invitato a guardare – e a insegnare agli altri a fare altrettanto – ogni persona, anche chi sbaglia o fa soffrire, come una sorella o un fratello ferito nell’anima, e perciò particolarmente bisognoso di riconciliazione, guida e aiuto.\nL’omelia del Papa letta da Monsignor Fisichella\nIl Papa ha ribadito come il perdono sia essenziale per “crescere insieme, condividendo luci e ombre, successi e fallimenti, e per saper perdonare e chiedere perdono, riallacciando legami e accogliendo nel nostro amore anche chi ci offende o tradisce”. Rivolgendosi direttamente ai Diaconi, Papa Francesco ha proseguito: “Il lavoro gratuito che svolgete, come espressione della vostra consacrazione alla carità di Cristo, rappresenta il primo annuncio della Parola, una fonte di fiducia e gioia per chi vi incontra. Portatelo avanti con un sorriso, senza lamentarvi e senza cercare riconoscimenti, sempre pronti a sostenervi a vicenda, anche nei rapporti con i Vescovi e i presbiteri”. Ha poi concluso: “La carità sarà la vostra liturgia più bella e la liturgia il vostro più umile servizio“.\nDurante la celebrazione ordinati 23 diaconi\nIl Pontefice ha inoltre osservato che “con l’Ordinazione non si sale, ma si scende; ci si fa piccoli, ci si abbassa e ci si spoglia”, sottolineando come la gratuità sia “fonte di comunione” e aggiungendo: “La vostra missione, che vi preleva dalla società per restituirvi ad essa, rendendola un luogo accogliente e aperto a tutti, è una delle espressioni più belle di una Chiesa sinodale e ‘in uscita’”. Durante la celebrazione, sono stati ordinati 23 Diaconi.\nLa preghiera per il Papa malato\nInfine, monsignor Rino Fisichella ha commentato: “Sentiamo Papa Francesco vicino a noi, anche se lo ascoltiamo da un letto d’ospedale, lo percepiamo nel nostro cuore e tra di noi. Questo ci spinge a perseverare nella preghiera affinché il Signore lo assista nella sua malattia“.\n© Copyright LaPresse - Riproduzione Riservata",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "negative",
  "categories": [
    "Religion and Belief",
    "Human Interest",
    "Social Issue"
  ],
  "topics": [
    "Religion and Belief->christianity",
    "Religion and Belief->religious leader",
    "Religion and Belief->pope",
    "Human Interest->ceremony",
    "Social Issue->values",
    "Social Issue->social condition",
    "Social Issue->religious discrimination"
  ],
  "ai_allow": true,
  "has_canonical": false,
  "breaking": false,
  "webz_reporter": false,
  "external_links": [
    "https://www.iubilaeum2025.va/it.html",
    "https://iubilaeum2025.va/it.html"
  ],
  "external_images": [],
  "entities": {
    "persons": [
      {
        "name": "Rino Fisichella",
        "sentiment": "negative"
      }
    ],
    "organizations": [
      {
        "name": "Dicastero per l'Evangelizzazi",
        "sentiment": "negative"
      }
    ],
    "locations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": null,
  "rating": null,
  "crawled": "2025-02-23T13:00:44.926+02:00",
  "updated": "2025-02-23T13:00:44.926+02:00"
}