{
  "thread": {
    "uuid": "badf2c2fa10dac7fcb29c73fbc4d2b04cedf343d",
    "url": "https://www.agensir.it/quotidiano/2024/3/28/pasqua-mons-oliverio-lungro-nessuno-di-noi-chiuda-il-cuore-a-questo-amore-che-perdona-e-salva",
    "site_full": "www.agensir.it",
    "site": "agensir.it",
    "site_section": "https://agensir.it",
    "site_categories": [
      "religion",
      "catholicism"
    ],
    "section_title": "SIR - Servizio Informazione Religiosa",
    "title": "Pasqua: mons. Oliverio (Lungro), “nessuno di noi chiuda il cuore a questo amore che perdona e salva” - AgenSIR",
    "title_full": "Pasqua: mons. Oliverio (Lungro), “nessuno di noi chiuda il cuore a questo amore che perdona e salva” - AgenSIR",
    "published": "2024-03-28T19:43:00.000+02:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://www.agensir.it/wp-content/themes/sir-wp-theme/assets/images/logo_sir_2019@2x.png",
    "performance_score": 0,
    "domain_rank": 45103,
    "domain_rank_updated": "2024-03-26T12:08:35.000+02:00",
    "reach": null,
    "social": {
      "facebook": {
        "likes": 0,
        "comments": 0,
        "shares": 0
      },
      "gplus": {
        "shares": 0
      },
      "pinterest": {
        "shares": 0
      },
      "linkedin": {
        "shares": 0
      },
      "stumbledupon": {
        "shares": 0
      },
      "vk": {
        "shares": 0
      }
    }
  },
  "uuid": "badf2c2fa10dac7fcb29c73fbc4d2b04cedf343d",
  "url": "https://www.agensir.it/quotidiano/2024/3/28/pasqua-mons-oliverio-lungro-nessuno-di-noi-chiuda-il-cuore-a-questo-amore-che-perdona-e-salva",
  "ord_in_thread": 0,
  "parent_url": null,
  "author": "@agensir",
  "published": "2024-03-28T19:43:00.000+02:00",
  "title": "Pasqua: mons. Oliverio (Lungro), “nessuno di noi chiuda il cuore a questo amore che perdona e salva” - AgenSIR",
  "text": "“Nessuno di noi chiuda il cuore a questo amore che perdona e salva. Gesù Cristo è morto e risorto per tutti”. È l’esortazione contenuta nel messaggio per la Pasqua di mons. Donato Oliverio, vescovo dell’Eparchia di Lungro degli Italo-albanesi dell’Italia Continentale. “Come ai discepoli – ricorda il presule – Egli invita ciascuno di noi a diventare messaggeri di un annuncio di salvezza, essere testimoni di speranza in un mondo di ombre. Come a Tommaso Egli ci conceda di posare il nostro sguardo sulle sue piaghe, in modo da capire il senso e il valore della sofferenza, per lenire le tante ferite di cui ciascuno di noi è portatore. Quante volte nei nostri rapporti quotidiani, invece che l’amore, regna l’egoismo, l’ingiustizia o l’odio! Queste sono le piaghe dell’umanità che straziano anche il corpo e attendono di essere guarite dalle piaghe di Nostro Signore”. “È vitale, per tutti noi – conclude mons. Oliverio – vivere sperando, nutrirci di cose buone, di amore, di comprensione, di parole e di atteggiamenti che siano espressione dell’Amore”.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Religion and Belief"
  ],
  "external_links": [],
  "external_images": [],
  "entities": {
    "persons": [],
    "organizations": [],
    "locations": []
  },
  "rating": null,
  "crawled": "2024-03-29T06:05:40.159+03:00",
  "updated": "2024-03-29T06:05:40.159+03:00"
}