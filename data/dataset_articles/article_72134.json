{
  "thread": {
    "uuid": "20ded5af4f14404a0a4f6051c855d3f97e615f78",
    "url": "https://www.agensir.it/quotidiano/2024/3/29/diocesi-mantova-in-aprile-tre-incontri-della-scuola-di-preghiera-alleremo-della-ghisiola-di-castiglione",
    "site_full": "www.agensir.it",
    "site": "agensir.it",
    "site_section": "https://agensir.it",
    "site_categories": [
      "religion",
      "catholicism"
    ],
    "section_title": "SIR - Servizio Informazione Religiosa",
    "title": "Diocesi: Mantova, in aprile tre incontri della Scuola di preghiera all’eremo della Ghisiola di Castiglione - AgenSIR",
    "title_full": "Diocesi: Mantova, in aprile tre incontri della Scuola di preghiera all’eremo della Ghisiola di Castiglione - AgenSIR",
    "published": "2024-03-29T11:17:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://www.agensir.it/wp-content/themes/sir-wp-theme/assets/images/logo_sir_2019@2x.png",
    "performance_score": 0,
    "domain_rank": 45103,
    "domain_rank_updated": "2024-03-26T12:08:35.000+02:00",
    "reach": null,
    "social": {
      "facebook": {
        "likes": 0,
        "comments": 0,
        "shares": 0
      },
      "gplus": {
        "shares": 0
      },
      "pinterest": {
        "shares": 0
      },
      "linkedin": {
        "shares": 0
      },
      "stumbledupon": {
        "shares": 0
      },
      "vk": {
        "shares": 0
      }
    }
  },
  "uuid": "20ded5af4f14404a0a4f6051c855d3f97e615f78",
  "url": "https://www.agensir.it/quotidiano/2024/3/29/diocesi-mantova-in-aprile-tre-incontri-della-scuola-di-preghiera-alleremo-della-ghisiola-di-castiglione",
  "ord_in_thread": 0,
  "parent_url": null,
  "author": "@agensir",
  "published": "2024-03-29T11:17:00.000+03:00",
  "title": "Diocesi: Mantova, in aprile tre incontri della Scuola di preghiera all’eremo della Ghisiola di Castiglione - AgenSIR",
  "text": "“Avvertiamo oggi un diffuso bisogno di spiritualità, un desiderio che si incontra in moltissime persone di tutte le età, ed è esattamente questo desiderio alla base delle proposte diocesane di scuola di preghiera”, si legge in una nota della diocesi di Mantova che presenta “Dal mio cuore sgorgano parole di bellezza”, percorso in tre tappe, in tre giovedì di aprile, all’eremo della Ghisiola di Castiglione delle Stiviere, “per risvegliare l’uomo interiore e imparare a pregare coi sensi del cuore”. Perché la Bibbia “non è solo un libro di parole rivolte a noi da Dio ma anche di preghiere che l’uomo innalza a Dio”. La Bibbia – diceva D. Bonhoeffer – “contiene anche le parole che Dio vuole sentirsi rivolgere da noi. Il salmo è parola di risposta, ma, anche nella risposta, è Dio che prende la parola, perché non possiamo ‘dire niente a Dio senza di lui’ (Agostino)”. Questa edizione della Scuola di preghiera, si legge ancora nella presentazione, “ri-consegna la preghiera delle ore, nella preghiera liturgica viviamo tanto la preghiera personale quanto quella comunitaria”. Si inizia giovedì 4 aprile (ore 20:45, stesso orario per i tre appuntamenti) con “Leggere i salmi con l’uomo” – “Beato l’uomo che medita la sua legge giorno e notte: i salmi, un libro per meditare”. Il secondo incontro, l’11 aprile, dedicato a “Leggere con Cristo i salmi di Israele”, avrà come tema “Bisogna che si compiano tutte le cose scritte nei Salmi: i salmi, la voce di Davide e quella di Cristo”. Infine, il 18 aprile, “Leggere i salmi con la Chiesa” avrà come tema “Come è bello che i fratelli vivano insieme: i salmi, preghiera della Chiesa (Sal 133)”. A tutti gli incontri parteciperà il vescovo Marco Busca. Iscrizioni su questo [modulo online](https://forms.gle/H8Fed2HUNw3XgT2NA)",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Religion and Belief",
    "Human Interest"
  ],
  "external_links": [
    "https://forms.gle/H8Fed2HUNw3XgT2NA)",
    "https://www.forms.gle/H8Fed2HUNw3XgT2NA)"
  ],
  "external_images": [],
  "entities": {
    "persons": [],
    "organizations": [],
    "locations": []
  },
  "rating": null,
  "crawled": "2024-03-29T11:35:19.687+03:00",
  "updated": "2024-03-29T11:35:19.687+03:00"
}