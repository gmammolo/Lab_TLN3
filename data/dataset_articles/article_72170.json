{
  "thread": {
    "uuid": "c7d6f7b6b8be921c25fe9cc8b152fb4c66f64a90",
    "url": "https://www.avvenire.it/rubriche/pagine/la-verita-unisce-i-lontani-e-alimenta-la-comunione",
    "site_full": "www.avvenire.it",
    "site": "avvenire.it",
    "site_section": "https://avvenire.it",
    "site_categories": [
      "religion",
      "catholicism",
      "top_news"
    ],
    "section_title": "Avvenire.it",
    "title": "La verità unisce i lontani e alimenta la comunione",
    "title_full": "La verità unisce i lontani e alimenta la comunione",
    "published": "2024-03-29T03:00:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://www.avvenire.it/content/images/avvenire-social-base.png",
    "performance_score": 0,
    "domain_rank": 14092,
    "domain_rank_updated": "2024-03-26T12:08:30.000+02:00",
    "reach": null,
    "social": {
      "facebook": {
        "likes": 0,
        "comments": 0,
        "shares": 0
      },
      "gplus": {
        "shares": 0
      },
      "pinterest": {
        "shares": 0
      },
      "linkedin": {
        "shares": 0
      },
      "stumbledupon": {
        "shares": 0
      },
      "vk": {
        "shares": 0
      }
    }
  },
  "uuid": "c7d6f7b6b8be921c25fe9cc8b152fb4c66f64a90",
  "url": "https://www.avvenire.it/rubriche/pagine/la-verita-unisce-i-lontani-e-alimenta-la-comunione",
  "ord_in_thread": 0,
  "parent_url": null,
  "author": "Matteo Liut",
  "published": "2024-03-29T03:00:00.000+03:00",
  "title": "La verità unisce i lontani e alimenta la comunione",
  "text": "La verità crea comunione, unità, avvicina i distanti e crea relazione. Ecco perché la difesa della verità è una e propria missione per i cristiani, custodi di un patrimonio universale: il messaggio del Risorto. A ricordarcelo sono le storie come quella di san Marco di Aretusa, vescovo nel IV secolo della città siriana che oggi è Er Rastan. Accusato inizialmente di non essere abbastanza deciso contro l’arianesimo (forse perché preoccupato proprio della ferita provocata dalla diffusione dell’eresia e non volendo creare spaccature ancora più profonde nella Chiesa), nel 360 Marco chiarì la sua ortodossia e questo fece sparire i “sospetti” su di lui. Nel 361 fu costretto a fuggire a causa della presa di potere di Giuliano l’Apostata che voleva restaurare il paganesimo. Tornò, però, quando venne a sapere che i preti erano stati imprigionati e rischiavano la vita. Marco aveva fatto distruggere un tempio pagano e questo, al suo ritorno, gli costò l’arresto e le torture, alle quali, però, sopravvisse. Si dedicò all’evangelizzazione dei pagani fino alla morte nel 364 e la sua eredità è un chiaro invito a scegliere sempre la difesa della verità e la cura della comunione. Altri santi. Santi Simplicio e Costantino, abati di Montecassino (VI sec.); san Guglielmo Tempier, vescovo (XII sec.). Letture. Passione del Signore. Romano. Is 52,13- 53,12; Sal 30; Eb 4,14-16;5,7-9; Gv 18,1-19,42. Ambrosiano. Is 49,24-50,10; Sal 21 (22),17c-20.23-24b; Is 52,13-53,12; Mt 27,1-56. t.me/santoavvenire © riproduzione riservata © Riproduzione riservata ARGOMENTI:",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Religion and Belief",
    "Social Issue"
  ],
  "external_links": [],
  "external_images": [],
  "entities": {
    "persons": [],
    "organizations": [],
    "locations": []
  },
  "rating": null,
  "crawled": "2024-03-29T12:15:20.286+03:00",
  "updated": "2024-03-29T12:15:20.286+03:00"
}