{
  "thread": {
    "uuid": "a441b374915db13d5ffdd0f74b85c92f49c7a4a4",
    "url": "https://www.agensir.it/quotidiano/2024/3/29/pasqua-mons-pavanello-adria-rovigo-lunica-vittoria-possibile-e-quella-di-fare-la-pace",
    "site_full": "www.agensir.it",
    "site": "agensir.it",
    "site_section": "https://agensir.it",
    "site_categories": [
      "religion",
      "catholicism"
    ],
    "section_title": "SIR - Servizio Informazione Religiosa",
    "title": "Pasqua: mons. Pavanello (Adria-Rovigo), “l’unica vittoria possibile è quella di fare la pace” - AgenSIR",
    "title_full": "Pasqua: mons. Pavanello (Adria-Rovigo), “l’unica vittoria possibile è quella di fare la pace” - AgenSIR",
    "published": "2024-03-29T12:42:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://www.agensir.it/wp-content/themes/sir-wp-theme/assets/images/logo_sir_2019@2x.png",
    "performance_score": 0,
    "domain_rank": 45103,
    "domain_rank_updated": "2024-03-26T12:08:35.000+02:00",
    "reach": null,
    "social": {
      "facebook": {
        "likes": 0,
        "comments": 0,
        "shares": 0
      },
      "gplus": {
        "shares": 0
      },
      "pinterest": {
        "shares": 0
      },
      "linkedin": {
        "shares": 0
      },
      "stumbledupon": {
        "shares": 0
      },
      "vk": {
        "shares": 0
      }
    }
  },
  "uuid": "a441b374915db13d5ffdd0f74b85c92f49c7a4a4",
  "url": "https://www.agensir.it/quotidiano/2024/3/29/pasqua-mons-pavanello-adria-rovigo-lunica-vittoria-possibile-e-quella-di-fare-la-pace",
  "ord_in_thread": 0,
  "parent_url": null,
  "author": "@agensir",
  "published": "2024-03-29T12:42:00.000+03:00",
  "title": "Pasqua: mons. Pavanello (Adria-Rovigo), “l’unica vittoria possibile è quella di fare la pace” - AgenSIR",
  "text": "“In questo tempo violento e impazzito, in cui tutti stiamo sprofondando in un cerchio infernale da cui non riusciamo ad uscire (pensiamo alla spirale di vendette e di atrocità delle guerre in corso), la Pasqua ci apre uno squarcio di luce, di cui abbiamo un estremo bisogno”. Così scrive il vescovo di Adria-Rovigo, mons. Pierantonio Pavanello, nel suo Messaggio per la Pasqua diffuso ieri. “Siamo schiacciati da una cappa buia che avvolge il mondo intero e che ci spinge al pessimismo e alla rassegnazione. Significativa – rimarca il presule – è l’assuefazione alla guerra come via per la soluzione dei conflitti: dopo due anni di guerra in Ucraina, dopo sei mesi di guerra in Palestina ci stiamo abituando all’idea che l’unico rimedio alla violenza è una violenza ancora più forte. L’unico problema sembra sia quello di incrementare la disponibilità di armamenti. Senza che nessuno reagisca, si intensifica la corsa a procurarsi più armi e sempre più sofisticate”. Davanti a tutto ciò, prosegue mons. Pavanello, “si dimentica la verità elementare per la quale l’unica vittoria possibile è quella di fare la pace. In questa situazione per pensare ad un mondo diverso occorre veramente ‘sperare contro ogni speranza’: è quello che hanno fatto tutti i grandi credenti a partire da Abramo ed è quello che anche noi possiamo fare se sapremo accogliere l’annuncio pasquale: Cristo è risorto! È veramente risorto”.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Religion and Belief"
  ],
  "external_links": [],
  "external_images": [],
  "entities": {
    "persons": [],
    "organizations": [],
    "locations": []
  },
  "rating": null,
  "crawled": "2024-03-29T12:57:49.698+03:00",
  "updated": "2024-03-29T12:57:49.698+03:00"
}