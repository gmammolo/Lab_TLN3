{
  "thread": {
    "uuid": "cd2938ef393490c5e0d78456d6cdf1528106a14c",
    "url": "https://www.agensir.it/quotidiano/2024/3/29/pasqua-mons-carboni-oristano-e-ales-terralba-la-nostra-speranza-inizia-dallassenza-in-quel-sepolcro-vuoto",
    "site_full": "www.agensir.it",
    "site": "agensir.it",
    "site_section": "https://agensir.it",
    "site_categories": [
      "religion",
      "catholicism"
    ],
    "section_title": "SIR - Servizio Informazione Religiosa",
    "title": "Pasqua: mons. Carboni (Oristano e Ales-Terralba), “la nostra speranza inizia dall’assenza in quel sepolcro vuoto” - AgenSIR",
    "title_full": "Pasqua: mons. Carboni (Oristano e Ales-Terralba), “la nostra speranza inizia dall’assenza in quel sepolcro vuoto” - AgenSIR",
    "published": "2024-03-29T14:41:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://www.agensir.it/wp-content/themes/sir-wp-theme/assets/images/logo_sir_2019@2x.png",
    "performance_score": 0,
    "domain_rank": 45103,
    "domain_rank_updated": "2024-03-26T12:08:35.000+02:00",
    "reach": null,
    "social": {
      "facebook": {
        "likes": 0,
        "comments": 0,
        "shares": 0
      },
      "gplus": {
        "shares": 0
      },
      "pinterest": {
        "shares": 0
      },
      "linkedin": {
        "shares": 0
      },
      "stumbledupon": {
        "shares": 0
      },
      "vk": {
        "shares": 0
      }
    }
  },
  "uuid": "cd2938ef393490c5e0d78456d6cdf1528106a14c",
  "url": "https://www.agensir.it/quotidiano/2024/3/29/pasqua-mons-carboni-oristano-e-ales-terralba-la-nostra-speranza-inizia-dallassenza-in-quel-sepolcro-vuoto",
  "ord_in_thread": 0,
  "parent_url": null,
  "author": "@agensir",
  "published": "2024-03-29T14:41:00.000+03:00",
  "title": "Pasqua: mons. Carboni (Oristano e Ales-Terralba), “la nostra speranza inizia dall’assenza in quel sepolcro vuoto” - AgenSIR",
  "text": "“Il mio augurio per tutti voi è che questa Pasqua di Resurrezione ci sorprenda, che nonostante talvolta si cammini al buio, questo non mortifichi il nostro desiderio di Dio e la speranza dell’incontro con il Signore, che sappiamo correre per ciò che dà senso alla nostra vita e infine aprirci al mistero di credere in lui: il Risorto!”. Così mons. Roberto Carboni, arcivescovo di Oristano e vescovo di Ales-Terralba, nel messaggio in occasione della Pasqua pubblicato da “Il nuovo cammino”. “Il nostro mondo vive, in questo tempo, ore di buio”, osserva il presule: “Trafitto dalla violenza della guerra, dagli interessi dei potenti, dall’inascoltato grido dei deboli, dei bambini, di chi non sa come e dove difendersi e proteggersi. C’è un immenso sepolcro che racchiude la terra, le speranze di pace, il desiderio di una vita migliore e degna…”. Ripercorrendo quello che hanno vissuto Maria di Magdala e gli apostoli la mattina di Pasqua, mons. Carboni: “Dopo il grande silenzio sulla croce, qui c’è un altro silenzio, quello della presenza: ‘Hanno portato via il Signore’. Le stesse domande agitano, oggi, il nostro cuore: Chi ci salverà? Chi ci darà speranza?”. “Spetta a noi cristiani – ammonisce l’arcivescovo – dire anche agli altri che la nostra speranza inizia dall’assenza in quel sepolcro vuoto dove risuona, però, la parola del Maestro: ‘Io Sono con voi tutti i giorni, sino alla fine del mondo’. Solo la certezza della profonda verità di queste parole, la certezza della fede, ci dà speranza, sicuri di non essere abbandonati e soli”. “L’annuncio della Resurrezione – prosegue mons. Carboni – ha una dinamica forte. Non ci permette di stare seduti, ma ci spinge ad annunciare, a portare agli altri la buona notizia”. “Siamo anche noi interrogati oggi su che cosa ha il potere di smuoverci, di farci correre. È la luce di una speranza che si accende e che ci dice che il Signore è ancora con noi, che ci accompagna, che ci guida e protegge”, spiega l’arcivescovo, evidenziando che – come successo ai discepoli dopo la Resurrezione – “adesso tocca a ognuno di noi fare un percorso, un cammino interiore, dal buio allo sguardo attento, alla sorpresa, alla fede…”. Pasqua: mons. Carboni (Oristano e Ales-Terralba), “la nostra speranza inizia dall’assenza in quel sepolcro vuoto” “Il mio augurio per tutti voi è che questa Pasqua di Resurrezione ci sorprenda, che nonostante talvolta si cammini al buio, questo non mortifichi il nostro desiderio di Dio e la speranza dell’incontro con il Signore, che sappiamo correre per ciò che dà senso alla nostra vita e infine aprirci al mistero di credere in lui: il Risorto!”. Così mons. Roberto Carboni, arcivescovo di Oristano e vescovo di Ales-Terralba, nel messaggio in occasione della Pasqua pubblicato da “Il nuovo cammino”.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Human Interest",
    "Religion and Belief"
  ],
  "external_links": [],
  "external_images": [],
  "entities": {
    "persons": [],
    "organizations": [],
    "locations": []
  },
  "rating": null,
  "crawled": "2024-03-29T14:52:02.803+03:00",
  "updated": "2024-03-29T14:52:02.803+03:00"
}