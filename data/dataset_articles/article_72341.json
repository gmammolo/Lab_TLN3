{
  "thread": {
    "uuid": "25ded0a98305a39b5934164180cb829fbc89f4c5",
    "url": "https://www.agensir.it/quotidiano/2024/3/29/papa-francesco-unisco-la-mia-croce-alla-tua-ti-porto-le-mie-stanchezze-e-le-mie-miserie",
    "site_full": "www.agensir.it",
    "site": "agensir.it",
    "site_section": "https://agensir.it",
    "site_categories": [
      "religion",
      "catholicism"
    ],
    "section_title": "SIR - Servizio Informazione Religiosa",
    "title": "Papa Francesco: seconda stazione, “unisco la mia croce alla tua, ti porto le mie stanchezze e le mie miserie” - AgenSIR",
    "title_full": "Papa Francesco: seconda stazione, “unisco la mia croce alla tua, ti porto le mie stanchezze e le mie miserie” - AgenSIR",
    "published": "2024-03-29T14:38:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://www.agensir.it/wp-content/themes/sir-wp-theme/assets/images/logo_sir_2019@2x.png",
    "performance_score": 0,
    "domain_rank": 45103,
    "domain_rank_updated": "2024-03-26T12:08:35.000+02:00",
    "reach": null,
    "social": {
      "facebook": {
        "likes": 0,
        "comments": 0,
        "shares": 0
      },
      "gplus": {
        "shares": 0
      },
      "pinterest": {
        "shares": 0
      },
      "linkedin": {
        "shares": 0
      },
      "stumbledupon": {
        "shares": 0
      },
      "vk": {
        "shares": 0
      }
    }
  },
  "uuid": "25ded0a98305a39b5934164180cb829fbc89f4c5",
  "url": "https://www.agensir.it/quotidiano/2024/3/29/papa-francesco-unisco-la-mia-croce-alla-tua-ti-porto-le-mie-stanchezze-e-le-mie-miserie",
  "ord_in_thread": 0,
  "parent_url": null,
  "author": "@agensir",
  "published": "2024-03-29T14:38:00.000+03:00",
  "title": "Papa Francesco: seconda stazione, “unisco la mia croce alla tua, ti porto le mie stanchezze e le mie miserie” - AgenSIR",
  "text": "“Gesù, portiamo anche noi delle croci, a volte molto pesanti: una malattia, un incidente, la morte di una persona cara, una delusione affettiva, un figlio che si è perso, il lavoro che manca, una ferita interiore che non guarisce, il fallimento di un progetto, l’ennesima attesa andata a vuoto…”. E’ la meditazione del Papa sulla seconda stazione della Via Crucis, che presiederà stasera al Colosseo. “Gesù, come si fa a pregare lì?”, la domanda di Francesco: “Come fare quando mi sento schiacciato dalla vita, quando un peso mi grava sul cuore, quando sono sotto pressione e non ho più la forza di reagire?”. “Venite a me, voi tutti che siete stanchi e oppressi, e io vi darò ristoro”, la risposta e la proposta di Gesù: “Venire a te; io, invece, mi chiudo in me: rimugino, rivango, mi piango addosso, sprofondo nel vittimismo, campione di negatività. Venite a me: dircelo non è bastato e allora ecco che ci vieni incontro e ti carichi sulle spalle la nostra croce, per togliercene il peso. Tu questo desideri: che gettiamo in te fatiche e affanni, perché vuoi che ci sentiamo liberi e amati in te”. “Grazie, Gesù”, l’omaggio del Papa: “Unisco la mia croce alla tua, ti porto la mia stanchezza e le mie miserie, getto in te ogni peso del cuore”. Infine la preghiera: “Io vengo a te, Signore. Con la mia storia Io vengo a te, Signore. Con le mie fatiche Io vengo a te, Signore. Con i miei limiti e le mie fragilità io vengo a te, Signore. Con le mie paure Io vengo a te, Signore. Riponendo ogni fiducia nel tuo amore Io vengo a te, Signore”.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Religion and Belief"
  ],
  "external_links": [],
  "external_images": [],
  "entities": {
    "persons": [],
    "organizations": [],
    "locations": []
  },
  "rating": null,
  "crawled": "2024-03-29T14:52:08.409+03:00",
  "updated": "2024-03-29T14:52:08.409+03:00"
}