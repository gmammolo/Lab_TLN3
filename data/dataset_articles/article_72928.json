{
  "thread": {
    "uuid": "9758391fc86289d926a02cc0f33c5bdd11fed98c",
    "url": "https://www.agensir.it/quotidiano/2024/5/31/diocesi-cassano-alljonio-oggi-celebrazione-per-lanniversario-dellingresso-di-mons-savino",
    "site_full": "www.agensir.it",
    "site": "agensir.it",
    "site_section": "https://agensir.it",
    "site_categories": [
      "religion",
      "catholicism"
    ],
    "section_title": "SIR - Servizio Informazione Religiosa",
    "title": "Diocesi Cassano all’Jonio, oggi celebrazione per l’anniversario dell’ingresso di mons. Savino - AgenSIR",
    "title_full": "Diocesi Cassano all’Jonio, oggi celebrazione per l’anniversario dell’ingresso di mons. Savino - AgenSIR",
    "published": "2024-05-31T17:08:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://www.agensir.it/wp-content/themes/sir-wp-theme/assets/images/logo_sir_2019@2x.png",
    "performance_score": 0,
    "domain_rank": 65315,
    "domain_rank_updated": "2024-05-28T13:09:50.000+03:00",
    "reach": null,
    "social": {
      "facebook": {
        "likes": 0,
        "comments": 0,
        "shares": 0
      },
      "gplus": {
        "shares": 0
      },
      "pinterest": {
        "shares": 0
      },
      "linkedin": {
        "shares": 0
      },
      "stumbledupon": {
        "shares": 0
      },
      "vk": {
        "shares": 0
      }
    }
  },
  "uuid": "9758391fc86289d926a02cc0f33c5bdd11fed98c",
  "url": "https://www.agensir.it/quotidiano/2024/5/31/diocesi-cassano-alljonio-oggi-celebrazione-per-lanniversario-dellingresso-di-mons-savino",
  "ord_in_thread": 0,
  "parent_url": null,
  "author": "@agensir",
  "published": "2024-05-31T17:08:00.000+03:00",
  "title": "Diocesi Cassano all’Jonio, oggi celebrazione per l’anniversario dell’ingresso di mons. Savino - AgenSIR",
  "text": "È in festa la diocesi di Cassano allo Ionio che si prepara a festeggiare il nono anniversario di ingresso in diocesi del vescovo, mons. Francesco Savino, vicepresidente della Cei. Questa sera il presule presiederà, alle ore 18.30, una celebrazione eucaristica nella basilica minore dedicata alla Vergine del Lauro. “Parlare di quel giorno di maggio di ben nove anni fa – ha scritto in un messaggio mons. Francesco Di Chiara – vuol dire tornare a uno di quei momenti in cui la vita, per noi popolo di Dio è cambiata perché il Signore ha deciso di farci percorrere una strada nuova. Riviviamo la festosa accoglienza da parte dei fedeli e della cittadinanza elevando al Signore il nostro ringraziamento e le nostre suppliche perché il Signore, che le ha affidato questo compito, lo accompagni sempre con la forza della sua Grazia”. “Con lei – aggiunge il vicario – camminiamo da nove anni consapevoli che i vescovi, posti dallo Spirito Santo, insieme con il Santo Padre hanno la missione di perpetuare l’Opera di Cristo, pastore eterno. Egli è per noi l’esempio e lo stimolo a vivere come Gesù e proporre il suo Vangelo nell’oggi della nostra realtà diocesana”. E da oggi la diocesi cassanese ha anche il nuovo sito completamente rinnovato nei contenuti e nella veste grafica, più chiara e leggibile, sviluppato in sinergia tra l’Ufficio diocesano per le Comunicazioni sociali della Diocesi, l’ [Ufficio Informatico della CEI](https://servizioinformatico.chiesacattolica.it/) e la [IDS & Unitelm srl](https://www.idsunitelm.it/). Il portale – spiega la diocesi – “segna l’avvio di un processo” voluto da mons. Savino per “rendere la comunicazione diocesana più fruibile e organica rispetto al vissuto ecclesiale. Non si tratta di una semplice operazione tecnologica o di restyling, c’è molto di più guardando alla profondità di quanto realizzato”. Diocesi Cassano all’Jonio, oggi celebrazione per l’anniversario dell’ingresso di mons. Savino È in festa la diocesi di Cassano allo Ionio che si prepara a festeggiare il nono anniversario di ingresso in diocesi del vescovo, mons. Francesco Savino, vicepresidente della Cei. Questa sera il presule presiederà, alle ore 18.30, una celebrazione eucaristica nella basilica minore dedicata alla Vergine del Lauro. “Parlare di quel giorno di maggio di ben nove anni fa – ha scritto in un messaggio mons. Francesco Di Chiara – vuol dire tornare a uno di quei momenti in cui la vita, per noi popolo di Dio è cambiata perché il Signore ha deciso di farci percorrere una strada nuova. Riviviamo la festosa accoglienza da parte dei fedeli e della cittadinanza elevando al Signore il nostro ringraziamento e le nostre suppliche perché il Signore, che le ha affidato questo compito, lo accompagni sempre con la forza della sua Grazia”. “Con lei – aggiunge il vicario – camminiamo da nove anni consapevoli che i vescovi, posti dallo Spirito Santo, insieme con il Santo Padre hanno la missione di perpetuare l’Opera di Cristo, pastore eterno. Egli è per noi l’esempio e lo stimolo a vivere come Gesù e proporre il suo Vangelo nell’oggi della nostra realtà diocesana”. E da oggi la diocesi cassanese ha anche il nuovo sito completamente rinnovato nei contenuti e nella veste grafica, più chiara e leggibile, sviluppato in sinergia tra l’Ufficio diocesano per le Comunicazioni sociali della Diocesi, l’",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Religion and Belief",
    "Human Interest"
  ],
  "webz_reporter": false,
  "external_links": [
    "https://www.idsunitelm.it/).",
    "https://servizioinformatico.chiesacattolica.it/)",
    "https://idsunitelm.it/).",
    "https://www.servizioinformatico.chiesacattolica.it/)"
  ],
  "external_images": [],
  "entities": {
    "persons": [],
    "organizations": [],
    "locations": []
  },
  "rating": null,
  "crawled": "2024-05-31T23:24:28.435+03:00",
  "updated": "2024-05-31T23:24:28.435+03:00"
}