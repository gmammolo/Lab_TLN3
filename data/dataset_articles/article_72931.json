{
  "thread": {
    "uuid": "93451f343f71952ad0179379a968d4c831e5ea78",
    "url": "https://www.agensir.it/quotidiano/2024/5/31/diocesi-mons-ferretti-foggia-a-due-giovani-migranti-siriani-la-chiesa-costruisce-la-pace-ponti-di-dialogo-accoglienza-e-integrazione",
    "site_full": "www.agensir.it",
    "site": "agensir.it",
    "site_section": "https://agensir.it",
    "site_categories": [
      "religion",
      "catholicism"
    ],
    "section_title": "SIR - Servizio Informazione Religiosa",
    "title": "Diocesi: mons. Ferretti (Foggia) a due giovani migranti siriani, “la Chiesa costruisce la pace, ponti di dialogo, accoglienza e integrazione” - AgenSIR",
    "title_full": "Diocesi: mons. Ferretti (Foggia) a due giovani migranti siriani, “la Chiesa costruisce la pace, ponti di dialogo, accoglienza e integrazione” - AgenSIR",
    "published": "2024-05-31T18:42:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://www.agensir.it/wp-content/uploads/2024/05/IMG-20240531-WA0056-755x491.jpg",
    "performance_score": 0,
    "domain_rank": 65315,
    "domain_rank_updated": "2024-05-28T13:09:50.000+03:00",
    "reach": null,
    "social": {
      "facebook": {
        "likes": 0,
        "comments": 0,
        "shares": 0
      },
      "gplus": {
        "shares": 0
      },
      "pinterest": {
        "shares": 0
      },
      "linkedin": {
        "shares": 0
      },
      "stumbledupon": {
        "shares": 0
      },
      "vk": {
        "shares": 0
      }
    }
  },
  "uuid": "93451f343f71952ad0179379a968d4c831e5ea78",
  "url": "https://www.agensir.it/quotidiano/2024/5/31/diocesi-mons-ferretti-foggia-a-due-giovani-migranti-siriani-la-chiesa-costruisce-la-pace-ponti-di-dialogo-accoglienza-e-integrazione",
  "ord_in_thread": 0,
  "parent_url": null,
  "author": "@agensir",
  "published": "2024-05-31T18:42:00.000+03:00",
  "title": "Diocesi: mons. Ferretti (Foggia) a due giovani migranti siriani, “la Chiesa costruisce la pace, ponti di dialogo, accoglienza e integrazione” - AgenSIR",
  "text": "“La Chiesa costruisce la pace, ponti di dialogo, accoglienza e integrazione”. Con queste parole e tanta gioia nel cuore, mista ad emozione, l’arcivescovo di Foggia-Bovino, mons. Giorgio Ferretti. con padre Roberto Nesta hanno accolto due giovani migranti siriani giunti a Foggia ieri sera e ospitati presso la Parrocchia di “Gesù e Maria”. Il tutto, si legge in una nota diffusa oggi dalla diocesi pugliese, è stato possibile grazie ai corridoi umanitari costituiti dalla Comunità di Sant’Egidio che, da sempre, rappresenta un punto di riferimento fondamentale per l’integrazione e la pace. Creare corridoi umanitari significa dare la possibilità, a chi fugge dal proprio Paese di origine per motivi di natura economica, politica, di guerra o di fame, di essere accolto ed integrato legalmente in un altro Paese. Si tratta, dunque, di un’immigrazione positiva che permette di vedere i migranti come una risorsa e non come un problema per la società. Ed è in questa direzione che opera, da anni, la comunità di Sant’Egidio ma anche l’ospitalità garantita presso il Centro di accoglienza attivo nella parrocchia di Gesù e Maria. “Costruiamo una Foggia accogliente, umana, capace di cooperare e pronta ad integrare l’altro”, l’esortazione del vescovo, aggiungendo che “il nostro plauso va alla comunità di Sant’Egidio, perché così si costruisce solidarietà nella legalità, ma anche alla parrocchia di Gesù e Maria che rappresenta un segno tangibile del grande cuore di Foggia sempre pronto a tendere la mano a chi ha più bisogno”. “Non smettiamo di fare del bene, abituiamoci alle cose positive per costruire insieme una città più bella e ospitale per tutti”, l’invito di mons. Ferretti nel salutare l’importante iniziativa auspicando che diventi modello di riferimento per il territorio. Diocesi: mons. Ferretti (Foggia) a due giovani migranti siriani, “la Chiesa costruisce la pace, ponti di dialogo, accoglienza e integrazione” “La Chiesa costruisce la pace, ponti di dialogo, accoglienza e integrazione”. Con queste parole e tanta gioia nel cuore, mista ad emozione, l’arcivescovo di Foggia-Bovino, mons. Giorgio Ferretti. con padre Roberto Nesta hanno accolto due giovani migranti siriani giunti a Foggia ieri sera e ospitati presso la Parrocchia di “Gesù e Maria”. Il tutto, si legge in una nota diffusa oggi dalla diocesi pugliese, è stato possibile grazie ai corridoi umanitari costituiti dalla Comunità di Sant’Egidio che, da sempre, rappresenta un punto di riferimento fondamentale per l’integrazione e la pace. Creare corridoi umanitari significa dare la possibilità, a chi fugge dal proprio Paese di origine per motivi di natura economica, politica, di guerra o di fame, di essere accolto ed integrato legalmente in un altro Paese. Si tratta, dunque, di un’immigrazione positiva che permette di vedere i migranti come una risorsa e non come un problema per la società. Ed è in questa direzione che opera, da anni, la comunità di Sant’Egidio ma anche l’ospitalità garantita presso il Centro di accoglienza attivo nella parrocchia di Gesù e Maria.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Religion and Belief",
    "Social Issue",
    "Human Interest"
  ],
  "webz_reporter": false,
  "external_links": [],
  "external_images": [],
  "entities": {
    "persons": [],
    "organizations": [],
    "locations": []
  },
  "rating": null,
  "crawled": "2024-05-31T23:24:59.078+03:00",
  "updated": "2024-05-31T23:24:59.078+03:00"
}