{
  "thread": {
    "uuid": "d4b7c60b0d904b147cae0d838e72b61c738a6181",
    "url": "https://www.ilgiornale.it/news/politica/carezza-papa-agli-anziani-vecchiaia-non-unet-scarto-2328770.html",
    "site_full": "www.ilgiornale.it",
    "site": "ilgiornale.it",
    "site_section": "http://www.ilgiornale.it",
    "site_categories": [
      "media",
      "tech",
      "top_news"
    ],
    "section_title": "ilGiornale.it - Ultime notizie su attualit&#xE0;, politica ed economia",
    "title": "La carezza del Papa agli anziani: \"La vecchiaia non è un'età di scarto\" - ilGiornale.it",
    "title_full": "La carezza del Papa agli anziani: \"La vecchiaia non è un'età di scarto\" - ilGiornale.it",
    "published": "2024-06-01T03:00:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://img.ilgcdn.com/sites/default/files/styles/social/public/foto/2024/05/30/1717100237-ay-edqn-xvz7zy3pitso-vatican-media-lapresse.jpg?_=1717100237",
    "performance_score": 0,
    "domain_rank": 7395,
    "domain_rank_updated": "2024-05-28T13:09:38.000+03:00",
    "reach": null,
    "social": {
      "facebook": {
        "likes": 0,
        "comments": 0,
        "shares": 0
      },
      "gplus": {
        "shares": 0
      },
      "pinterest": {
        "shares": 0
      },
      "linkedin": {
        "shares": 0
      },
      "stumbledupon": {
        "shares": 0
      },
      "vk": {
        "shares": 0
      }
    }
  },
  "uuid": "d4b7c60b0d904b147cae0d838e72b61c738a6181",
  "url": "https://www.ilgiornale.it/news/politica/carezza-papa-agli-anziani-vecchiaia-non-unet-scarto-2328770.html",
  "ord_in_thread": 0,
  "parent_url": null,
  "author": "Serena Sartini",
  "published": "2024-06-01T03:00:00.000+03:00",
  "title": "La carezza del Papa agli anziani: \"La vecchiaia non è un'età di scarto\" - ilGiornale.it",
  "text": "«Sostenere il nuovo popolo di anziani, composto di milioni di persone» e rivitalizzare il rapporto tra Chiesa e terza-quarta età. È l'obiettivo che si pone la Fondazione Età Grande, promossa da monsignor Vincenzo Paglia, presidente della Pontificia Accademia per la Vita, che ieri ha presentato l'indagine svolta da Ipsos dal titolo «La pastorale della terza età nelle diocesi italiane», una fotografia dell'impegno delle diocesi verso gli anziani, tra grandi sfide e successi.\nMonsignor Paglia, che tra le altre cose presiede la commissione governativa per la riforma dell'assistenza agli anziani, plaude alle iniziative politiche in tal senso. «Salutiamo con soddisfazione la legge 33 del Governo Italiano sulla riforma dell'assistenza della popolazione anziana in Italia. Nei prossimi giorni sottolinea - inizieranno le prime sperimentazioni per una Assistenza Domiciliare, Socio-sanitaria, Integrata e Continuativa che si iscrive in quel continuum assistenziale che assicura la vicinanza a tutti gli anziani».\nUna misura legislativa, spiega monsignor Paglia che da anni si batte per la valorizzazione degli anziani come risorsa per la società - «richiede però un cambio di cultura che riguardi il senso stesso della vecchiaia che è tuttora concepita anche dagli stessi anziani come una età di scarto. È urgente un cambio di paradigma che presenti la vecchiaia come una risorsa, anche quando significa fragilità e debolezza».\nUn movimento che lentamente sta cambiando paradigma sul ruolo degli anziani, anche nel solco di Papa Francesco , primo Pontefice ad aver dedicato 18 catechesi sul tema della vecchiaia e della presenza di tanti anziani nella società contemporanea, oltre a una Giornata mondiale dedicata a nonni e anziani. «Il Magistero del Papa su questo tema avverte monsignor Paglia - mostra l'urgenza e la grande opportunità perché la chiesa, le istituzioni e la società civile si uniscano in una riflessione profonda e larga da cui scaturiscano proposte e risposte efficaci per sostenere e accompagnare gli anziani nell'ultimo tratto della loro vita».\nDa qui la ricerca Ipsos, da cui emerge che il cammino è ancora lungo. Quando si chiede alle Diocesi coinvolte nell'indagine di associare un termine alla categoria «terza età», emerge una visione in prima battuta negativa. Terza età significa solitudine per il 35% del campione intervistato, vecchiaia (33%), assistenza sanitaria (30%) e non autosufficienza (28%). L'esigenza sempre più profonda, come sottolinea anche Papa Francesco, di dare risposta a bisogni molteplici e differenziati è considerata importante dalla totalità delle realtà diocesane ascoltate e nel 55% dei casi tale importanza è percepita come urgenza.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Social Issue",
    "Religion and Belief",
    "Human Interest"
  ],
  "webz_reporter": false,
  "external_links": [],
  "external_images": [],
  "entities": {
    "persons": [],
    "organizations": [],
    "locations": []
  },
  "rating": null,
  "crawled": "2024-06-01T09:28:14.164+03:00",
  "updated": "2024-06-01T09:33:25.667+03:00"
}