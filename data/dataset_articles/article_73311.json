{
  "thread": {
    "uuid": "fb6d4fd366cec09fa28b5b61cd9f279684520fa1",
    "url": "https://www.unionesarda.it/lunione-in-edicola/il-papa-fedelta-alla-democrazia-ucp7l6r6",
    "site_full": "www.unionesarda.it",
    "site": "unionesarda.it",
    "site_section": "https://www.unionesarda.it/sitemaps/rss",
    "site_categories": [
      "media",
      "top_news"
    ],
    "section_title": "L'Unione Sarda.it",
    "title": "Il Papa: fedeltà alla democrazia - L'Unione Sarda.it",
    "title_full": "Il Papa: fedeltà alla democrazia - L'Unione Sarda.it",
    "published": "2024-06-02T00:29:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://immagini.unionesarda.it/version/c:N2ViZjVkNzQtNzQxMC00:MjM1MWE2ZjMtNDNmMS00/image.webp?f=16:9",
    "performance_score": 0,
    "domain_rank": 17206,
    "domain_rank_updated": "2024-05-28T13:09:38.000+03:00",
    "reach": null,
    "social": {
      "facebook": {
        "likes": 0,
        "comments": 0,
        "shares": 0
      },
      "gplus": {
        "shares": 0
      },
      "pinterest": {
        "shares": 0
      },
      "linkedin": {
        "shares": 0
      },
      "stumbledupon": {
        "shares": 0
      },
      "vk": {
        "shares": 0
      }
    }
  },
  "uuid": "fb6d4fd366cec09fa28b5b61cd9f279684520fa1",
  "url": "https://www.unionesarda.it/lunione-in-edicola/il-papa-fedelta-alla-democrazia-ucp7l6r6",
  "ord_in_thread": 0,
  "parent_url": null,
  "author": "@UnioneSarda",
  "published": "2024-06-02T00:29:00.000+03:00",
  "title": "Il Papa: fedeltà alla democrazia - L'Unione Sarda.it",
  "text": "Città del Vaticano. Lancia un forte richiamo alla «fedeltà alla democrazia», papa Francesco, ricevendo in udienza le Acli a 80 anni dalla fondazione. Parlando della «fedeltà alla democrazia» come loro «tratto distintivo», il Pontefice rimarca che «oggi ne abbiamo tanto bisogno». Una sottolineatura significativa, alla vigilia della Festa della Repubblica e a una settimana dal voto per le Europee.\nIl Papa rileva che «democratica è quella società in cui c’è davvero un posto per tutti, nella realtà dei fatti e non solo nelle dichiarazioni e sulla carta». Il suo riferimento è a «chi rischia l'emarginazione: i giovani, ai quali in particolare destinate le iniziative di formazione professionale; le donne, che spesso continuano a patire forme di discriminazione; i lavoratori più fragili e i migranti, che nelle Acli trovano qualcuno capace di aiutarli a ottenere il rispetto dei propri diritti». E infine «gli anziani e i pensionati, che troppo facilmente si ritrovano scartati dalla società. E questa è un'ingiustizia». Il servizio a queste persone «non deve soltanto restare nell'ambito dell'assistenza - avverte il Pontefice -, ma promuovere la dignità di ogni persona e la possibilità che ciascuno possa mettere in campo le proprie risorse e il proprio contributo».\nNell'udienza nell'Aula Paolo VI, davanti a seimila “aclisti” guidati dal presidente nazionale Emiliano Manfredonia e dall'accompagnatore spirituale, il gesuita padre Giacomo Costa, il Papa mette in evidenza il loro «stile pacifico, cioè da operatori di pace», e assicura che «in un mondo insanguinato da tante guerre, so di condividere con voi l'impegno e la preghiera per la pace. Le Acli siano voce di una cultura della pace - raccomanda -, uno spazio in cui affermare che la guerra non è mai inevitabile mentre la pace è sempre possibile, e che questo vale sia nei rapporti tra gli Stati sia nella vita delle famiglie, delle comunità e nei luoghi di lavoro». Secondo Francesco, «costruisce la pace chi sa prendere posizione con chiarezza, ma al tempo stesso si sforza di costruire ponti, di ascoltare e comprendere le diverse parti in causa, promuovendo il dialogo e la riconciliazione».\n«Ho ottant’anni, siete un po’ più giovani di me», scherza Bergoglio, suscitando ilarità. E rileva che nelle Acli «è possibile incontrare santi della porta accanto che non finiscono sulle prime pagine dei giornali, ma a volte cambiano concretamente le cose, in bene».\nRIPRODUZIONE RISERVATA\nQuesto contenuto è riservato agli utenti abbonati Per continuare a leggere abbonati o effettua l'accesso se sei già abbonato.\n• Accedi agli articoli premium\n• Sfoglia il quotidiano da tutti i dispositivi\nAbbonati subito Sei già abbonato? Accedi ora\nCittà del Vaticano. Lancia un forte richiamo alla «fedeltà alla democrazia», papa Francesco, ricevendo in udienza le Acli a 80 anni dalla fondazione. Parlando della «fedeltà alla democrazia» come loro «tratto distintivo», il Pontefice rimarca che «oggi ne abbiamo tanto bisogno». Una sottolineatura significativa, alla vigilia della Festa della Repubblica e a una settimana dal voto per le Europee.\nIl Papa rileva che «democratica è quella società in cui c’è davvero un posto per tutti, nella realtà dei fatti e non solo nelle dichiarazioni e sulla carta». Il suo riferimento è a «chi rischia l'emarginazione: i giovani, ai quali in particolare destinate le iniziative di formazione professionale; le donne, che spesso continuano a patire forme di discriminazione; i lavoratori più fragili e i migranti, che nelle Acli trovano qualcuno capace di aiutarli a ottenere il rispetto dei propri diritti». E infine «gli anziani e i pensionati, che troppo facilmente si ritrovano scartati dalla società. E questa è un'ingiustizia». Il servizio a queste persone «non deve soltanto restare nell'ambito dell'assistenza - avverte il Pontefice -, ma promuovere la dignità di ogni persona e la possibilità che ciascuno possa mettere in campo le proprie risorse e il proprio contributo».\nNell'udienza nell'Aula Paolo VI, davanti a seimila “aclisti” guidati dal presidente nazionale Emiliano Manfredonia e dall'accompagnatore spirituale, il gesuita padre Giacomo Costa, il Papa mette in evidenza il loro «stile pacifico, cioè da operatori di pace», e assicura che «in un mondo insanguinato da tante guerre, so di condividere con voi l'impegno e la preghiera per la pace. Le Acli siano voce di una cultura della pace - raccomanda -, uno spazio in cui affermare che la guerra non è mai inevitabile mentre la pace è sempre possibile, e che questo vale sia nei rapporti tra gli Stati sia nella vita delle famiglie, delle comunità e nei luoghi di lavoro». Secondo Francesco, «costruisce la pace chi sa prendere posizione con chiarezza, ma al tempo stesso si sforza di costruire ponti, di ascoltare e comprendere le diverse parti in causa, promuovendo il dialogo e la riconciliazione».\n«Ho ottant’anni, siete un po’ più giovani di me», scherza Bergoglio, suscitando ilarità. E rileva che nelle Acli «è possibile incontrare santi della porta accanto che non finiscono sulle prime pagine dei giornali, ma a volte cambiano concretamente le cose, in bene».\nRIPRODUZIONE RISERVATA\n© Riproduzione riservata",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Human Interest",
    "Religion and Belief",
    "Politics"
  ],
  "webz_reporter": false,
  "external_links": [],
  "external_images": [],
  "entities": {
    "persons": [],
    "organizations": [],
    "locations": []
  },
  "rating": null,
  "crawled": "2024-06-02T01:53:42.346+03:00",
  "updated": "2024-06-02T01:53:42.346+03:00"
}