{
  "thread": {
    "uuid": "c15254b3a0abcac309be6eb04b8e47aa56ffbaaf",
    "url": "https://www.leggo.it/italia/cronache/famiglia_bodgan_dieci_figli_trevignano_oggi_2_6_2024-8156138.html",
    "site_full": "www.leggo.it",
    "site": "leggo.it",
    "site_section": "https://www.leggo.it/economia/",
    "site_categories": [
      "media",
      "top_news"
    ],
    "section_title": "ECONOMIA - Leggo.it",
    "title": "«Ho 32 anni e 10 figli, sono una benedizione. L'ultima è Noemi. Lavora solo mio marito, si va avanti con l'aiuto di Dio e degli amici»",
    "title_full": "«Ho 32 anni e 10 figli, sono una benedizione. L'ultima è Noemi. Lavora solo mio marito, si va avanti con l'aiuto di Dio e degli amici»",
    "published": "2024-06-02T10:41:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://statics.cedscdn.it/photos/MED_HIGH/61/38/8156138_02083309_famiglia_bodgan.jpg",
    "performance_score": 0,
    "domain_rank": 28702,
    "domain_rank_updated": "2024-05-28T13:09:38.000+03:00",
    "reach": null,
    "social": {
      "facebook": {
        "likes": 0,
        "comments": 0,
        "shares": 0
      },
      "gplus": {
        "shares": 0
      },
      "pinterest": {
        "shares": 0
      },
      "linkedin": {
        "shares": 0
      },
      "stumbledupon": {
        "shares": 0
      },
      "vk": {
        "shares": 0
      }
    }
  },
  "uuid": "c15254b3a0abcac309be6eb04b8e47aa56ffbaaf",
  "url": "https://www.leggo.it/italia/cronache/famiglia_bodgan_dieci_figli_trevignano_oggi_2_6_2024-8156138.html",
  "ord_in_thread": 0,
  "parent_url": null,
  "author": "Redazione Web",
  "published": "2024-06-02T10:41:00.000+03:00",
  "title": "«Ho 32 anni e 10 figli, sono una benedizione. L'ultima è Noemi. Lavora solo mio marito, si va avanti con l'aiuto di Dio e degli amici»",
  "text": "Dieci figli nel giro di 14 anni. È una famiglia da record quella di mamma Simona Bogdan Cretu (32 anni) e papà Ionut Bogdan Cretu (40 anni), che il 31 maggio hanno dato il benvenuto a Naomi , la loro decima figlia. Originiria della Romania , la coppia risiede a Trevignano ( Treviso ) da 15 anni ed è evangelica. «Al nostro fianco ci sono i nostri amici - hanno dichiarato Simona e Ionut al Gazzettino - i figli sono una benedizione, andiamo avanti con l'aiuto di Dio».\nQuattro fratellini e sei sorelline Simona ha dato alla luce il suo primogenito nel 2010 e, a oggi, la 32enne ha partorito in totale quattro fratellini e sei sorelline, ultima di queste nata a fine maggio. Naomi è nata dopo le 19 all'ospedale di Oderzo , dove sono nati anche i suoi fratelli e le sue sorelle. «Tutti i figli sono contenti - ha spiegato papà Ionut - e non vedono l'ora di conoscere la piccola e di riabbracciare la mamma».\nMa occuparsi di dieci figli non è sempre facile. La famiglia Bogdan va avanti soltanto grazie allo stipendio del padre, che lavora all'interno di un'azienda specializzata nella vendita di mobili. E adesso la preoccupazione di mamma e papà è quella di trovare una nuova casa. In questo momento vivono in una casa in campagna, ma potrebbe iniziare a diventare un po' stretta. «Forse dovremo trovarne una più grande - hanno concluso - ma ci sentiamo felici e fortunati».",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Lifestyle and Leisure",
    "Human Interest",
    "Religion and Belief"
  ],
  "webz_reporter": false,
  "external_links": [],
  "external_images": [],
  "entities": {
    "persons": [],
    "organizations": [],
    "locations": []
  },
  "rating": null,
  "crawled": "2024-06-02T10:45:12.959+03:00",
  "updated": "2024-06-02T23:14:46.174+03:00"
}