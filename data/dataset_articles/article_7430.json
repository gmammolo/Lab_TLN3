{
  "thread": {
    "uuid": "1190b62854bacfcf7c8f8582bb24a0d05626b8d2",
    "url": "https://www.italiaoggi.it/economia-e-politica/commenti/e-andato-in-fumo-il-mito-della-svizzera-iq9uwbsl",
    "site_full": "www.italiaoggi.it",
    "site": "italiaoggi.it",
    "site_section": "https://www.italiaoggi.it/",
    "site_categories": [
      "media",
      "politics",
      "war, conflict and unrest",
      "economy, business and finance",
      "crime, law and justice"
    ],
    "section_title": "ItaliaOggi - Diritto e fisco, imprese, PA e marketing",
    "site_title": "ItaliaOggi - Diritto e fisco, imprese, PA e marketing",
    "title": "È andato in fumo il mito della Svizzera - ItaliaOggi.it",
    "title_full": "È andato in fumo il mito della Svizzera - ItaliaOggi.it",
    "published": "2026-01-08T02:00:00.000+02:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://static.italiaoggi.it/IOBlazor/images/cover.jpg",
    "performance_score": 0,
    "domain_rank": 46653,
    "domain_rank_updated": "2026-01-04T23:00:00.000+02:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "1190b62854bacfcf7c8f8582bb24a0d05626b8d2",
  "url": "https://www.italiaoggi.it/economia-e-politica/commenti/e-andato-in-fumo-il-mito-della-svizzera-iq9uwbsl",
  "ord_in_thread": 0,
  "author": "Alessandra Ricciardi",
  "published": "2026-01-08T02:00:00.000+02:00",
  "title": "È andato in fumo il mito della Svizzera - ItaliaOggi.it",
  "text": "È andato in fumo il mito della Svizzera\nL’incendio ha dimostrato che in questo paese non funziona niente\nSi è infranto un mito. Quello della Svizzera patria della civiltà, del rispetto rigoroso delle regole, della correttezza impeccabile, della precisione elevata a religione laica.\nUn’immagine costruita negli anni come garanzia di affidabilità assoluta, di sicurezza indiscutibile. La notte di Capodanno, a Crans-Montana, quel mito è andato in fumo insieme alla vita di quaranta giovani, morti nel rogo divampato all’interno di un pub mentre festeggiavano l’arrivo del nuovo anno. Sei erano italiani. Decine i feriti, alcuni ancora ricoverati in condizioni gravi. Un bilancio che non può essere archiviato come incidente, né liquidato come tragica coincidenza.\nMercoledì 7, tutte le scuole hanno osservato un minuto di silenzio in memoria dei giovani italiani morti quella notte. Achille Barosi, Chiara Costanzo, Emanuele Galeppini, Riccardo Minghetti, Sofia Prosperi e Giovanni Tamburi: sei nomi che da soli raccontano un vuoto enorme. Per loro, per le loro famiglie, per un’intera comunità improvvisamente precipitata nel dolore. Ogni nome è una storia, una vita fatta di sogni, progetti, sacrifici, affetti improvvisamente spezzati.\nIl dolore che ha attraversato un intero Paese è reso ancora più insopportabile dalla consapevolezza che tutto questo poteva essere evitato. Perché quando le norme esistono ma non vengono fatte rispettare, quando la sicurezza diventa una formalità burocratica e non una priorità reale, il disastro non è un’eccezione, è una conseguenza. Le cronache parlano con chiarezza di controlli omessi, di metrature ignorate, di assenza di vie di fuga e di estintori. Parlano di una catena di negligenze, di un sistema che ha smesso di vigilare e ha preferito voltarsi dall’altra parte. Di una burocrazia che sembra aver funzionato più come schermo al facile guadagno che come strumento di tutela delle vite umane.\nI primi rilievi delle indagini dicono che chi doveva proteggere quei ragazzi ha fallito, chi doveva controllare e prevenire non lo ha fatto. La Svizzera perfetta ha mostrato le sue crepe. Dietro l’immagine della civiltà e dell’ordine si è aperta una voragine profonda: quella della responsabilità negata.\nRiproduzione riservata",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "negative",
  "categories": [
    "Disaster and Accident"
  ],
  "topics": [
    "Disaster and Accident->fire"
  ],
  "ai_allow": false,
  "has_canonical": false,
  "breaking": null,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [
      {
        "name": "Riccardo Minghetti",
        "sentiment": "none"
      },
      {
        "name": "Emanuele Galeppini",
        "sentiment": "none"
      },
      {
        "name": "Giovanni Tamburi",
        "sentiment": "none"
      },
      {
        "name": "Chiara Costanzo",
        "sentiment": "none"
      },
      {
        "name": "Sofia Prosperi",
        "sentiment": "none"
      },
      {
        "name": "Achille Barosi",
        "sentiment": "none"
      }
    ],
    "locations": [],
    "organizations": [
      {
        "name": "Svizzera",
        "sentiment": "negative",
        "tickers": [
          {
            "ticker": null,
            "exchange": null
          }
        ]
      }
    ]
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2026-01-08T08:15:54.588+02:00",
  "updated": "2026-01-08T08:18:46.000+02:00"
}