{
  "thread": {
    "uuid": "16d7dea8210eedc5d67038990f2a1a569eb36025",
    "url": "https://www.ilgiorno.it/monza-brianza/cronaca/impianti-di-riscaldamento-fuori-uso-f8b43f41",
    "site_full": "www.ilgiorno.it",
    "site": "ilgiorno.it",
    "site_section": "https://www.ilgiorno.it/milano/cronaca",
    "site_categories": [
      "media",
      "top_news_it",
      "top_news",
      "arts, culture and entertainment",
      "disaster and accident",
      "human interest",
      "economy, business and finance",
      "social issue",
      "lifestyle and leisure",
      "crime, law and justice",
      "sport"
    ],
    "section_title": "Cronaca Milano: le notizie di oggi dalla città",
    "site_title": "Il Giorno | Tutte le ultime notizie in tempo reale dalla Lombardia",
    "title": "Impianti di riscaldamento fuori uso. Scuole d'infanzia e primaria chiuse",
    "title_full": "Impianti di riscaldamento fuori uso. Scuole d'infanzia e primaria chiuse",
    "published": "2026-01-08T08:10:00.000+02:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://www.ilgiorno.it/image-service/view/acePublic/alias/contentid/ODZhMmM4NjMtODYwZi00/0/impianti-di-riscaldamento-fuori-uso-scuole-dinfanzia-e-primaria-chiuse.jpg?f=16:9&amp;w=1200&amp;h=675",
    "performance_score": 0,
    "domain_rank": 17561,
    "domain_rank_updated": "2026-01-04T23:00:00.000+02:00",
    "licensing_agency": [],
    "social": {
      "facebook": {
        "likes": 1,
        "comments": 0,
        "shares": 4
      },
      "vk": {
        "shares": 0
      }
    }
  },
  "uuid": "16d7dea8210eedc5d67038990f2a1a569eb36025",
  "url": "https://www.ilgiorno.it/monza-brianza/cronaca/impianti-di-riscaldamento-fuori-uso-f8b43f41",
  "ord_in_thread": 0,
  "author": "Il Giorno",
  "published": "2026-01-08T08:10:00.000+02:00",
  "title": "Impianti di riscaldamento fuori uso. Scuole d'infanzia e primaria chiuse",
  "text": "Un guasto all’impianto di riscaldamento ha reso necessario disporre la chiusura di due istituti scolastici ieri a Limbiate . I disagi hanno riguardato la scuola primaria e la scuola d’infanzia del plesso Collodi di via Tiepolo, nel quartiere Pinzano. \"Un improvviso guasto ha causato la chiusura della scuola primaria e della scuola d’infanzia - si legge in una nota circolata tra i genitori nella giornata dell’Epifania, a meno di 24 ore dalla riapertura -. La ditta incaricata della gestione del riscaldamento è intervenuta tempestivamente e continuerà a lavorare per risolvere il problema nel più breve tempo possibile\". \"L’intervento dell’impresa è avvenuto in emergenza durante la giornata festiva, ma purtroppo l’entità del guasto non ha consentito una riparazione in tempi sufficienti a ripristinare il giusto livello di comfort all’interno delle aule\", ha spiegato la vicesindaco Agata Dalò. Da qui la decisione di procedere con un’ordinanza per la chiusura del plesso, fino a lavori conclusi. Oggi è in programma la riapertura della primaria, mentre la scuola dell’infanzia resterà ancora chiusa. Quello di Limbiate ieri non è stata l’unico caso: è successo anche ad Arcore, dove un problema tecnico ha provocato l’abbassamento delle temperature in un asilo, mentre altre segnalazioni di problemi simili sono arrivate da Besana.\nPlessi scolastici chiusi sono stati segnalati anche nel Milanese (Vanzago e Pozzuolo Martesana) proprio a causa di problemi agli impianti termici messi in crisi dalle temperature scese sotto lo zero negli ultimi giorni, proprio in concomitanza con la chiusura prolungata e il conseguente abbassamento del regime di funzionamento, solitamente lasciato al minimo indispensabile per evitare inutili sprechi di denaro pubblico con le bollette del metano che mai come in questi anni incidono pesantemente sui bilanci dei Comuni.\nGabriele Bassani",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "negative",
  "categories": [
    "Disaster and Accident"
  ],
  "topics": [
    "Disaster and Accident->emergency response"
  ],
  "ai_allow": true,
  "has_canonical": false,
  "breaking": true,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [],
    "locations": [
      {
        "name": "quartiere Pinzano",
        "sentiment": "none"
      },
      {
        "name": "via Tiepolo",
        "sentiment": "none"
      },
      {
        "name": "Limbiate",
        "sentiment": "none"
      }
    ],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [
      "top_news_it",
      "top_news"
    ],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2026-01-08T08:18:10.965+02:00",
  "updated": "2026-01-09T09:06:03.000+02:00"
}