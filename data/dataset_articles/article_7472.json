{
  "thread": {
    "uuid": "02b50e26ce29f5ea2138416439d219a285d02071",
    "url": "https://playtech.ro/2026/lista-drumurilor-restrictionate-din-cauzaninsorilor-abundente-circulatia-este-grav-afectata-pe-mai-multe-sosele-din-romania/",
    "site_full": "playtech.ro",
    "site": "playtech.ro",
    "site_section": "https://playtech.ro/comments/feed/",
    "site_categories": [
      "media",
      "top_news_ro",
      "top_news",
      "science and technology",
      "health",
      "crime, law and justice",
      "lifestyle and leisure",
      "economy, business and finance",
      "arts, culture and entertainment"
    ],
    "section_title": "Playtech.ro",
    "site_title": "Playtech.ro - Știri de ultimă oră din țară și externe, Tehnologie,Telefoane Mobile, Smartphone, Știință",
    "title": "Lista drumurilor restricţionate din cauzaninsorilor abundente. Circulaţia este grav afectată pe mai multe şosele din România",
    "title_full": "Lista drumurilor restricţionate din cauzaninsorilor abundente. Circulaţia este grav afectată pe mai multe şosele din România",
    "published": "2026-01-08T07:59:00.000+02:00",
    "replies_count": 0,
    "participants_count": 1,
    "site_type": "news",
    "country": "RO",
    "main_image": "https://playtech.ro/wp-content/uploads/2026/01/profimedia-0285700368.jpg",
    "performance_score": 0,
    "domain_rank": 114710,
    "domain_rank_updated": "2026-01-04T23:00:00.000+02:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "02b50e26ce29f5ea2138416439d219a285d02071",
  "url": "https://playtech.ro/2026/lista-drumurilor-restrictionate-din-cauzaninsorilor-abundente-circulatia-este-grav-afectata-pe-mai-multe-sosele-din-romania/",
  "ord_in_thread": 0,
  "author": "Diana Dumitrache",
  "published": "2026-01-08T07:59:00.000+02:00",
  "title": "Lista drumurilor restricţionate din cauzaninsorilor abundente. Circulaţia este grav afectată pe mai multe şosele din România",
  "text": "Lista drumurilor restricţionate din cauzaninsorilor abundente. Circulaţia este grav afectată pe mai multe şosele din România\nCirculația rutieră este serios afectată joi dimineață pe mai multe drumuri naționale din țară, ca urmare a ninsorilor și a condițiilor meteo specifice iernii. Potrivit Centrului Infotrafic al Poliției Române, pe DN 6 și DN 58, în județul Caraș-Severin, traficul este restricționat, în timp ce pe DN 15A, în Harghita, și pe DN 1F, în Sălaj, au fost impuse restricții de tonaj pentru autovehiculele cu masa mai mare de 7,5 tone. Totodată, traficul este complet oprit pe DN 68A, în județul Timiș, din cauza unui TIR rămas înzăpezit.\nLista drumurilor afectate de ninsori\nÎn această dimineață, în majoritatea regiunilor țării se circulă în condiții de iarnă, cu ninsori mai consistente în județele din nordul și centrul României. Autoritățile acționează cu utilaje de deszăpezire și material antiderapant pentru menținerea carosabilului practicabil. În sud, precipitațiile sunt sub formă de ploaie, însă pe anumite sectoare există riscul de formare a poleiului, ceea ce impune intervenții suplimentare.\nCele mai mari dificultăți sunt semnalate în județul Caraș-Severin, unde traficul a fost oprit pe DN 6 între localitățile Armeniș și Slatina-Timiș, precum și în zona Domașnea. De asemenea, pe DN 58, circulația este restricționată între Soceni și Brebu. În județul Harghita, autoritățile au impus restricție de tonaj pe DN 15A, pe tronsonul Toplița – Borsec, pentru autovehiculele mai grele de 7,5 tone. O măsură similară este valabilă și în județul Sălaj, pe DN 1F, în zona localității Meseș, între kilometrii 68 și 80.\nRecomandările poliţiştilor pentru şoferi\nÎn județul Timiș, situația este complicată pe DN 68A, în afara localității Coșava, unde un TIR rămas înzăpezit blochează circulația și îngreunează intervenția utilajelor de deszăpezire. Autoritățile încearcă degajarea carosabilului, însă operațiunea este una dificilă din cauza acumulărilor de zăpadă.\nPolițiștii rutieri recomandă șoferilor să manifeste prudență sporită: să circule cu viteză adaptată condițiilor de drum, să evite manevrele riscante, să păstreze o distanță de siguranță între autovehicule și să nu pătrundă pe sectoarele de drum închise. Totodată, este obligatorie echiparea autovehiculelor cu anvelope de iarnă pe carosabil acoperit cu zăpadă, gheață sau polei, iar în zonele montane se recomandă folosirea lanțurilor antiderapante. Autoritățile îi îndeamnă pe conducătorii auto să se informeze înainte de plecare și să adopte o conduită responsabilă pentru a evita incidentele rutiere.",
  "highlightText": "",
  "highlightTitle": "",
  "highlightThreadTitle": "",
  "language": "romanian",
  "sentiment": "negative",
  "categories": [
    "Disaster and Accident"
  ],
  "topics": [
    "Disaster and Accident->emergency response"
  ],
  "ai_allow": true,
  "has_canonical": false,
  "breaking": true,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [],
    "locations": [],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [
      "top_news_ro",
      "top_news"
    ],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2026-01-08T08:18:32.005+02:00",
  "updated": "2026-01-08T08:23:53.000+02:00"
}