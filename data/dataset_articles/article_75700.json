{
  "thread": {
    "uuid": "93bbdc1fa0642d3a83ae26d53c6514096e95a1dc",
    "url": "https://www.insella.it/news/honda-richiama-africa-twin-un-problema-al-wheelie-control-64097",
    "site_full": "www.insella.it",
    "site": "insella.it",
    "site_section": "http://www.insella.it",
    "site_categories": [
      "sports"
    ],
    "section_title": "Moto usate, moto nuove, listino, prove e abbigliamento - InSella.it",
    "title": "Honda richiama le Africa Twin per un problema al wheelie control",
    "title_full": "Honda richiama le Africa Twin per un problema al wheelie control",
    "published": "2025-01-09T16:06:00.000+02:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://immagini.insella.it/sites/default/files/styles/1240w_fallback/public/2025/01/honda_crf_1100_africa_twin.jpg",
    "performance_score": 0,
    "domain_rank": 186455,
    "domain_rank_updated": "2025-01-06T23:00:00.000+02:00",
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "93bbdc1fa0642d3a83ae26d53c6514096e95a1dc",
  "url": "https://www.insella.it/news/honda-richiama-africa-twin-un-problema-al-wheelie-control-64097",
  "ord_in_thread": 0,
  "parent_url": null,
  "author": "Dario Ballardini",
  "published": "2025-01-09T16:06:00.000+02:00",
  "title": "Honda richiama le Africa Twin per un problema al wheelie control",
  "text": "Honda richiama le Africa Twin per un problema al wheelie control\nLa funzione anti impennata può intervenire in maniera scorretta scomponendo l’assetto della moto e, nei casi più gravi, facendo perdere l’equilibrio al conducente\nA partire dal 20 novembre 2024, in Belgio è stata avviata una campagna di richiamo delle Honda\n[CRF 1100 Africa Twin](https://www.insella.it/listino_moto/honda-africa_twin) prodotte nel periodo che va dall’8 luglio 2021 al 15 ottobre 2024. Motivo del provvedimento, il fatto che a seguito di uno scorretto setting del programma nel modulo di controllo elettronico, la funzione wheelie control può intervenire in maniera scorretta. In questi casi, il risultato è che quando il conducente apre l’acceleratore, il sistema anti-impennata si può attivare anche senza una effettiva necessità. La conseguenza è una risposta all’acceleratore difettosa che si traduce in un vuoto di accelerazione.\nSi può finire a terra\n”Questo – conclude la nota dell’ente europeo che si occupa delle sicurezza dei rodotti – può causare la caduta del conducente, creando il rischio di ferite”. Cioè la mancata risposta al comando del gas può indurre una perdita di equilibrio o comunque un comportamento non lineare della moto con tutti i rischi che ne potrebbero conseguire. Si sottolinea che per questo motivo il prodotto non è conforme al regolamento relativo all'omologazione e alla vigilanza del mercato dei veicoli a due o tre ruote e dei quadricicli. Dunque è stato avviato il richiamo delle moto interessate e come di consueto i proprietari sono stati invitati a portarle presso un concessionario del marchio per eliminare il problema.\nDifetti simili sono stati riscontrati in Polonia e Portogallo, e analogamente sono state avviate campagne di richiamo in quei Paesi.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "negative",
  "categories": [
    "Science and Technology",
    "Environment",
    "Social Issue"
  ],
  "topics": [
    "Science and Technology->technology and engineering",
    "Environment->energy resources",
    "Social Issue->social problem"
  ],
  "ai_allow": true,
  "has_canonical": false,
  "breaking": null,
  "webz_reporter": false,
  "external_links": [],
  "external_images": [],
  "entities": {
    "persons": [],
    "organizations": [
      {
        "name": "Honda",
        "sentiment": "none"
      }
    ],
    "locations": [
      {
        "name": "Africa Twin",
        "sentiment": "none"
      },
      {
        "name": "Belgio",
        "sentiment": "none"
      },
      {
        "name": "Ci",
        "sentiment": "none"
      }
    ]
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "rating": null,
  "crawled": "2025-01-10T01:24:49.937+02:00",
  "updated": "2025-01-10T01:24:49.937+02:00"
}