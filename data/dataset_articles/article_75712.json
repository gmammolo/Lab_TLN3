{
  "thread": {
    "uuid": "57eddb7e9008895411d4d2acc1aa378562a3a087",
    "url": "https://www.thegamesmachine.it/news-videogiochi-pc-ps4-xbox-wii-u-app/286017/assassins-creed-shadows-e-stato-rinviato-per-la-seconda-volta",
    "site_full": "www.thegamesmachine.it",
    "site": "thegamesmachine.it",
    "site_section": "https://www.thegamesmachine.it",
    "site_categories": [
      "hobbies_and_interests",
      "video_and_computer_games"
    ],
    "section_title": "Videogiochi PC, PS4, Xbox, Switch, Mobile | THE GAMES MACHINE",
    "title": "Assassin's Creed Shadows è stato rinviato per la seconda volta",
    "title_full": "Assassin's Creed Shadows è stato rinviato per la seconda volta",
    "published": "2025-01-09T22:28:00.000+02:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "",
    "performance_score": 0,
    "domain_rank": 104678,
    "domain_rank_updated": "2025-01-06T23:00:00.000+02:00",
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "57eddb7e9008895411d4d2acc1aa378562a3a087",
  "url": "https://www.thegamesmachine.it/news-videogiochi-pc-ps4-xbox-wii-u-app/286017/assassins-creed-shadows-e-stato-rinviato-per-la-seconda-volta",
  "ord_in_thread": 0,
  "parent_url": null,
  "author": "Daniele Dolce",
  "published": "2025-01-09T22:28:00.000+02:00",
  "title": "Assassin's Creed Shadows è stato rinviato per la seconda volta",
  "text": "Ubisoft ha fatto sapere di aver rinviato per la seconda volta la pubblicazione di Assassin’s Creed Shadows . Tramite un comunicato arrivato in redazione, la società francese ha spiegato che il team di sviluppo ha bisogno di più tempo per completare i lavori.\n“ Come parte della rinnovata attenzione alla qualità del gameplay e alle esperienze coinvolgenti del Day-1, è stato deciso di fornire un mese aggiuntivo di sviluppo ad Assassin’s Creed Shadows, ” si legge nella nota stampa. “ Questo tempo aggiuntivo consentirà al team di incorporare meglio il feedback dei giocatori ottenuto negli ultimi tre mesi e di contribuire a creare le migliori condizioni per il lancio continuando a interagire da vicino con la community di Assassin’s Creed. ”\nUbisoft ha annunciato che la nuova data di uscita di Assassin’s Creed Shadows è stata fissata al 20 marzo 2025 .\nNon è tutto: il CEO Yves Guillemot ha comunicato di aver “ adottato misure decisive per rimodellare il Gruppo al fine di offrire esperienze di gioco di prima categoria, migliorare l’efficienza operativa e massimizzare la creazione di valore. ” Guillemot ha precisato che la società ha nominato dei consulenti appositi per esplorare “ varie opzioni strategiche e capitalistiche ” così da sbloccare il pieno potenziale di valore degli asset aziendali.\nAndando oltre l’aziendalese, ciò significa che Ubisoft starebbe valutando anche l’ipotesi di vendita del gruppo a un soggetto terzo . Stando a quanto riportato nel comunicato, “ Ubisoft informerà il mercato, in conformità con le normative vigenti, se e quando una transazione dovesse concretizzarsi “. In ogni caso, vi terremo informati in caso di eventuali sviluppi.\nCondividi con gli amici Il tuo nome\nIl tuo e-mail\nE-mail del destinatario\nEnter a Message\nHo letto questo articolo e lo trovo fantastico, potrebbe interessarti! Il titolo è The Games Machine e lo trovi qui: http://thegamesmachine.it/wp-json/wp/v2/posts/?page=1&per_page=100&after=2025-01-09T17:43:10&_embed\nCaptcha\nInviare",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "negative",
  "categories": [
    "Science and Technology",
    "Economy, Business and Finance",
    "Social Issue"
  ],
  "topics": [
    "Science and Technology->scientific publication",
    "Science and Technology->technology and engineering",
    "Economy, Business and Finance->products and services",
    "Economy, Business and Finance->media and entertainment industry",
    "Social Issue->communities",
    "Social Issue->social services",
    "Social Issue->charity"
  ],
  "ai_allow": true,
  "has_canonical": false,
  "breaking": null,
  "webz_reporter": false,
  "external_links": [],
  "external_images": [],
  "entities": {
    "persons": [
      {
        "name": "Yves Guillemot",
        "sentiment": "none"
      }
    ],
    "organizations": [
      {
        "name": "Ubisoft",
        "sentiment": "none"
      }
    ],
    "locations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "rating": null,
  "crawled": "2025-01-10T01:32:15.465+02:00",
  "updated": "2025-01-10T04:14:57.887+02:00"
}