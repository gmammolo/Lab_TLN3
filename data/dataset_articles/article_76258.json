{
  "thread": {
    "uuid": "f911c75c1b43977a2c6da52cbff1b52cc0078caf",
    "url": "https://www.ansa.it/sito/notizie/mondo/2025/01/10/copernicus-il-2024-lanno-piu-caldo-della-storia-_c0f489e2-6bce-4812-8a29-9dbd1c78b619.html",
    "site_full": "www.ansa.it",
    "site": "ansa.it",
    "site_section": "http://ansa.it//sito/ansait_rss.xml",
    "site_categories": [
      "media",
      "top_news_ch",
      "top_news_dk",
      "top_news_it",
      "top_news"
    ],
    "section_title": "Primo piano ANSA - ANSA.it",
    "title": "Copernicus, il 2024 l'anno più caldo della storia - Mondo - Ansa.it",
    "title_full": "Copernicus, il 2024 l'anno più caldo della storia - Mondo - Ansa.it",
    "published": "2025-01-10T09:02:00.000+02:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://www.ansa.it/webimages/img_165x110/2024/12/9/1c4816bce58adc0c6d56b27126f090c8.jpg",
    "performance_score": 0,
    "domain_rank": 1921,
    "domain_rank_updated": "2025-01-06T23:00:00.000+02:00",
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "f911c75c1b43977a2c6da52cbff1b52cc0078caf",
  "url": "https://www.ansa.it/sito/notizie/mondo/2025/01/10/copernicus-il-2024-lanno-piu-caldo-della-storia-_c0f489e2-6bce-4812-8a29-9dbd1c78b619.html",
  "ord_in_thread": 0,
  "parent_url": null,
  "author": "ansa.it",
  "published": "2025-01-10T09:02:00.000+02:00",
  "title": "Copernicus, il 2024 l'anno più caldo della storia - Mondo - Ansa.it",
  "text": "Il 2024 è stato l’anno più caldo da quando ci sono rilevazioni scientifiche, dal 1850. Lo ha reso noto il servizio meteo della Ue, Copernicus, confermando con dati definitivi quanto aveva anticipato alla fine dell’anno scorso con dati provvisori. Il 2024 è stato anche il primo anno in cui la temperatura media ha sforato il limite di 1,5 gradi di riscaldamento dai livelli pre-industriali (1850-1900) previsto dall’Accordo di Parigi, arrivando a +1,60 gradi.\n Secondo Copernicus, nel 2024 la temperatura media globale sulla superficie terrestre è stata di 15,10 gradi Celsius, 0,12 gradi sopra la media del 2023, in precedenza l’anno più caldo della storia. L’anno scorso la temperatura media globale è stata di 0,72 gradi sopra la media del trentennio di riferimento 1991-2020 e di 1,60 gradi sopra i livelli pre-industriali 1850-1900. Copernicus rivela che ciascuno dei 10 anni passati, dal 2015 al 2024, è stato uno dei 10 anni più caldi mai registrati. L’anno scorso la temperatura media mensile ha superato 1,5 gradi dai livelli pre-industriali per 11 mesi. Dal luglio del 2023, tutti i mesi hanno superato la soglia di 1,5 gradi, salvo luglio 2024. Il 22 luglio del 2024 è stato il giorno più caldo mai registrato, con una temperatura media di 17,16 gradi Celsius.\nRiproduzione riservata © Copyright ANSA",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "negative",
  "categories": [
    "Environment",
    "Science and Technology"
  ],
  "topics": [
    "Environment->global warming",
    "Environment->climate change",
    "Environment->sustainability",
    "Science and Technology->natural science",
    "Science and Technology->meteorology"
  ],
  "ai_allow": true,
  "has_canonical": false,
  "breaking": null,
  "webz_reporter": false,
  "external_links": [],
  "external_images": [],
  "entities": {
    "persons": [],
    "organizations": [
      {
        "name": "Ue",
        "sentiment": "none"
      }
    ],
    "locations": [
      {
        "name": "Parigi",
        "sentiment": "none"
      }
    ]
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "rating": null,
  "crawled": "2025-01-10T09:25:53.927+02:00",
  "updated": "2025-01-10T16:53:35.349+02:00"
}