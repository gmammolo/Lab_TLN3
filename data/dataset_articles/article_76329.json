{
  "thread": {
    "uuid": "8d4649cd5d24a84418e5f738c19ce0041c4ef42e",
    "url": "https://www.italiaoggi.it/economia-e-politica/attualita/clima-copernicus-nel-2024-riscaldamento-record-1-5-gradi-aqj6i0is",
    "site_full": "www.italiaoggi.it",
    "site": "italiaoggi.it",
    "site_section": "https://www.italiaoggi.it/",
    "site_categories": [
      "media"
    ],
    "section_title": "ItaliaOggi - Diritto e fisco, imprese, PA e marketing",
    "title": "Clima, Copernicus, nel 2024 riscaldamento record: +1,5 gradi - ItaliaOggi.it",
    "title_full": "Clima, Copernicus, nel 2024 riscaldamento record: +1,5 gradi - ItaliaOggi.it",
    "published": "2025-01-10T08:26:00.000+02:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://images.class.atexcloud.io/view/acePublic/alias/contentid/533a033c-020a-47ae-a2a1-1fac893faa46/0/climate-change-fiumi-in-secca-nella-zona-della-bassa-padana.webp",
    "performance_score": 0,
    "domain_rank": 31392,
    "domain_rank_updated": "2025-01-06T23:00:00.000+02:00",
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "8d4649cd5d24a84418e5f738c19ce0041c4ef42e",
  "url": "https://www.italiaoggi.it/economia-e-politica/attualita/clima-copernicus-nel-2024-riscaldamento-record-1-5-gradi-aqj6i0is",
  "ord_in_thread": 0,
  "parent_url": null,
  "author": "Redazione",
  "published": "2025-01-10T08:26:00.000+02:00",
  "title": "Clima, Copernicus, nel 2024 riscaldamento record: +1,5 gradi - ItaliaOggi.it",
  "text": "Clima, Copernicus, nel 2024 riscaldamento record: +1,5 gradi\nIl precedente anno più caldo registrato risale al 1850. I calcoli del Servizio sui cambiamenti climatici presso il Centro europeo per le previsioni meteorologiche\ndi Redazione|Aggiornato il 10/01/2025\nIl mondo ha subito un aumento della temperatura media di oltre 1,5 C rispetto all'era preindustriale nel corso del 2024, ha annunciato il Servizio Copernicus sui cambiamenti climatici presso il Centro europeo per le previsioni meteorologiche a medio raggio (ECMWF). Il surriscaldamento, senza precedenti nella recente storia umana, ha colpito anche gli oceani: la media annuale delle loro temperature superficiali, escluse le aree polari, ha raggiunto un livello \"record\", ha dichiarato il servizio europeo di monitoraggio del clima.\nL'anno scorso la temperatura media dell'aria in superficie è stata di 15,10 C, ovvero 0,72 C in più rispetto alla temperatura media tra il 1991 e il 2020 e 0,12 C in più rispetto al 2023, il precedente anno più caldo registrato, che risale al 1850, ha dichiarato l'istituzione con sede a Bonn, in Germania. Si tratta di un aumento di 1,60 C rispetto alla temperatura stimata tra il 1850 e il 1900, considerato il periodo preindustriale. \"L'umanità e' padrona del suo destino, ma la nostra risposta alla sfida climatica deve essere basata su prove. Il futuro e' nelle nostre mani; un'azione rapida e decisa può ancora cambiare la traiettoria del nostro clima futuro\", ha sottolineato Carlo Buontempo, direttore del Servizio Copernicus. La temperatura media mensile ha superato i livelli preindustriali di 1,5 C per undici mesi all'anno e, andando più indietro, tutti i mesi dal luglio 2023, ad eccezione del luglio 2024, hanno superato questa soglia. Inoltre, tutti i mesi da gennaio a giugno sono stati più caldi dello stesso mese di qualsiasi anno precedente e tutti i mesi da luglio a dicembre sono stati i secondi più caldi di qualsiasi anno precedente.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "negative",
  "categories": [
    "Environment",
    "Science and Technology",
    "Social Issue"
  ],
  "topics": [
    "Environment->global warming",
    "Environment->sustainability",
    "Environment->climate change",
    "Science and Technology->natural science",
    "Science and Technology->meteorology"
  ],
  "ai_allow": true,
  "has_canonical": false,
  "breaking": null,
  "webz_reporter": false,
  "external_links": [],
  "external_images": [],
  "entities": {
    "persons": [],
    "organizations": [],
    "locations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "rating": null,
  "crawled": "2025-01-10T10:02:51.625+02:00",
  "updated": "2025-01-10T10:02:51.625+02:00"
}