{
  "thread": {
    "uuid": "31a356757b5de3e24dcf471156a635e0d063e300",
    "url": "https://tech.everyeye.it/notizie/samsung-galaxy-s25-prezzi-alti-previsto-italia-pare-si-770313.html",
    "site_full": "tech.everyeye.it",
    "site": "everyeye.it",
    "site_section": "https://tech.everyeye.it",
    "site_categories": [
      "media"
    ],
    "section_title": "Everyeye Tech - Tecnologia e Scienza",
    "title": "Samsung Galaxy S25, prezzi più alti del previsto in Italia? A quanto pare si",
    "title_full": "Samsung Galaxy S25, prezzi più alti del previsto in Italia? A quanto pare si",
    "published": "2025-01-10T09:50:00.000+02:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://images.everyeye.it/img-notizie/samsung-galaxy-s25-prezzi-alti-previsto-italia-pare-si-v3-770313.jpg",
    "performance_score": 0,
    "domain_rank": 23362,
    "domain_rank_updated": "2025-01-06T23:00:00.000+02:00",
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "31a356757b5de3e24dcf471156a635e0d063e300",
  "url": "https://tech.everyeye.it/notizie/samsung-galaxy-s25-prezzi-alti-previsto-italia-pare-si-770313.html",
  "ord_in_thread": 0,
  "parent_url": null,
  "author": "@everyeye",
  "published": "2025-01-10T09:50:00.000+02:00",
  "title": "Samsung Galaxy S25, prezzi più alti del previsto in Italia? A quanto pare si",
  "text": "Samsung Galaxy S25, prezzi più alti del previsto in Italia? A quanto pare si\nA poche ore dagli [ultimi rumor sul Samsung Galaxy S25 Ultra](https://tech.everyeye.it/notizie/samsung-galaxy-s25-ultra-ottimo-smartphone-gaming-perche-770153.html), emergono delle informazioni non certo positive per gli utenti italiani che intendono acquistare il prossimo smartphone top di gamma 2025 della società coreana, che sarà presentato a fine mese.\nNelle scorse ore sul sito web di Zanetti Group ha infatti fatto capolino l’intera serie, con tanto di prezzi italiani (che però non sono stati confermati in via ufficiale dal produttore). Sebbene non indicati con il nome integrale, ma con quello in codice, è di fatto arrivata la conferma che i Galaxy S25 costeranno di più rispetto ai predecessori.\nPartendo dal Galaxy S25 base, come evidenziato dai colleghi di SmartWorld, la versione da 128 gigabyte è stata inserita ad un prezzo di 973,99 Euro, che diventano 1036,49 Euro per il modello da 256 gigabyte e 1162,99 Euro per quella da 512 gigabyte. Per fare un raffronto, il Galaxy S24 base dello scorso anno partiva da un prezzo di 929 Euro.\nPassando al modello Galaxy S25+, invece, la variante da 256 gigabyte è indicata a 1246,99 Euro, mentre quella da 512 gigabyte a 1371 Euro. Il Galaxy S24 Plus partiva da 1189 Euro.\nInfine, il Galaxy S25 Ultra, ovvero il modello ultratop della serie: i modelli 256/512Gb sono elencati rispettivamente a 1571,99 e 1696,99 Euro, mentre quello da 1 terabyte a 1948,99 Euro. Il Galaxy S24 Ultra partiva da 1499 Euro.\nNon vi è traccia invece del Galaxy S25 Slim, che dovrebbe fare parte della serie per mettersi in concorrenza, a fine 2025, con l’iPhone 17 Air.\n[Tapo C200 Telecamera Wi-Fi Interno FHD, Videocamera sorveglianza è uno dei più venduti oggi su ](https://www.amazon.it/dp/B07XLML2YS?tag=notizie_tech-21)\n[smartworld](https://www.smartworld.it/news/rincaro-galaxy-s25.html)\nQuesto testo include collegamenti di affiliazione: se effettui un acquisto o un ordine attraverso questi collegamenti, il nostro sito potrebbe ricevere una commissione in linea con la nostra [pagina etica](https://www.everyeye.it/advertising/). Le tariffe potrebbero variare dopo la pubblicazione dell'articolo.\n[Rimani aggiornato seguendoci su Google News!](https://news.google.com/publications/CAAqBwgKMMfZ_Aow0KmJAw)\n[Iscriviti al nostro CANALE TELEGRAMrisparmia sulle offerte\n](https://bit.ly/3Y9W5Dm)",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "negative",
  "categories": [
    "Economy, Business and Finance",
    "Science and Technology"
  ],
  "topics": [
    "Economy, Business and Finance->products and services",
    "Science and Technology->technology and engineering"
  ],
  "ai_allow": true,
  "has_canonical": false,
  "breaking": null,
  "webz_reporter": false,
  "external_links": [
    "https://www.smartworld.it/news/rincaro-galaxy-s25.html",
    "https://news.google.com/publications/CAAqBwgKMMfZ_Aow0KmJAw",
    "https://bit.ly/3Y9W5Dm",
    "https://www.amazon.it/dp/B07XLML2YS?tag=notizie_tech-21",
    "https://www.news.google.com/publications/CAAqBwgKMMfZ_Aow0KmJAw",
    "https://amazon.it/dp/B07XLML2YS?tag=notizie_tech-21",
    "https://www.bit.ly/3Y9W5Dm",
    "https://www.amazon.it/dp/B07XLML2YS",
    "https://smartworld.it/news/rincaro-galaxy-s25.html"
  ],
  "external_images": [],
  "entities": {
    "persons": [
      {
        "name": "Zanetti Group",
        "sentiment": "none"
      }
    ],
    "organizations": [
      {
        "name": "Samsung",
        "sentiment": "none"
      }
    ],
    "locations": [
      {
        "name": "Italia",
        "sentiment": "none"
      }
    ]
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "rating": null,
  "crawled": "2025-01-10T10:25:02.484+02:00",
  "updated": "2025-01-10T10:25:02.484+02:00"
}