{
  "thread": {
    "uuid": "58fc49df926e03da8ccd55a3f42e08dad4610e0e",
    "url": "http://www.elpuntavui.cat/societat/article/11-mediambient/2495595-la-terra-supera-per-primer-cop-els-1-5-d-escalfament-despres-del-record-del-2024.html",
    "site_full": "www.elpuntavui.cat",
    "site": "elpuntavui.cat",
    "site_section": "https://elpuntavui.cat/societat.html?vermobil=1",
    "site_categories": [
      "media"
    ],
    "section_title": "El Punt Avui - Societat",
    "title": "La Terra supera per primer cop els 1,5º d'escalfament després del rècord del 2024",
    "title_full": "La Terra supera per primer cop els 1,5º d'escalfament després del rècord del 2024",
    "published": "2025-01-10T10:14:00.000+02:00",
    "replies_count": 0,
    "participants_count": 1,
    "site_type": "news",
    "country": "ES",
    "main_image": "https://www.elpuntavui.cat/imatges/62/76/4x3/780_0008_6276066_f1ee2ad0410d2cdbcbb370961ed21a39ver3.jpg",
    "performance_score": 0,
    "domain_rank": 29760,
    "domain_rank_updated": "2025-01-06T23:00:00.000+02:00",
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "58fc49df926e03da8ccd55a3f42e08dad4610e0e",
  "url": "http://www.elpuntavui.cat/societat/article/11-mediambient/2495595-la-terra-supera-per-primer-cop-els-1-5-d-escalfament-despres-del-record-del-2024.html",
  "ord_in_thread": 0,
  "parent_url": null,
  "author": "X.A",
  "published": "2025-01-10T10:14:00.000+02:00",
  "title": "La Terra supera per primer cop els 1,5º d'escalfament després del rècord del 2024",
  "text": "La Terra supera per primer cop els 1,5º d’escalfament després del rècord del 2024\nEl 2024 que tot just ha acabat ha estat l’any més càlid des que es tenen registres i el primer en què la temperatura global ha superat en més d’1,5 graus centígrads les xifres de temperatura respecte a l’època preindustrial, segons el darrer informe del programa europeu Copernicus. Els experts consultats pel servei climàtic i d’observació de la Terra a nivell europeu atribueixen a l’acció humana la superació d’aquest llindar de consens internacionalment i reclamen accions “ràpides i decisives” per revertir la situació.\nLa temperatura mitjana al planeta l’any 2024 es va situar en els 15,1 graus, 0,72 graus per sobre els valors per al període 1991-2020 i 1,6 graus més respecte a la mitjana estimada per a l’etapa preindustrial (1850-1900).\n“Cada any de l’última dècada és un dels més càlids i ara estem superant els nivells d’1,5 graus definits en l’Acord de París”, adverteix la responsable d’estratègia climàtica del Centre Europeu de Previsions Meteorològiques, Samantha Burgess.\nEls experts no dubten que les altes temperatures globals, juntament amb unes concentracions rècord de vapor d’aigua a l’atmosfera, són an desencadenar onades de calor sense precedents i esdeveniments de pluges intenses, causant misèria a milions de persones i fenòmens extrems com ara els incendis que afecten Los Angeles o la dana de València.\n“El canvi climàtic no crea megaincendis ni riuades catastròfiques per si sol, però sí que augmenta la intensitat amb què cremen les flames i descarreguen les tempestes”, explica Víctor Resco de Dios, professor d’enginyeria forestal i canvi global de la Universitat de Lleida. En declaracions recollides per SMC, l’expert constata que, malgrat que a Catalunya tenim la impressió que el 2024 no ha estat particularment calorós perquè l’estiu va ser més suau que els dos anys anteriors, cada cop som més aprop dels dos graus d’augment que, després dels darrers canvis, es considera el nivell d’escalfament segur que no afecta de manera crítica la societat. “Amb tot, l’escalfament continuarà progressant i el llindar dels 2 ºC es depassarà en poques dècades. Per això l’adaptació al canvi climàtic esdevé cada cop més urgent i important”, conclou.\n[Identificar-me](/registre/compte/verificat.html?return=aHR0cDovL3d3dy5lbHB1bnRhdnVpLmNhdC9zb2NpZXRhdC9hcnRpY2xlLzExLW1lZGlhbWJpZW50LzI0OTU1OTUtbGEtdGVycmEtc3VwZXJhLXBlci1wcmltZXItY29wLWVscy0xLTUtZC1lc2NhbGZhbWVudC1kZXNwcmVzLWRlbC1yZWNvcmQtZGVsLTIwMjQuaHRtbCNjb21tZW50cw==&msg=34bd8f3599cdc6f6308d40855bdb2a1b). Si ja sou usuari verificat, us heu d'identificar.\n[Vull ser usuari verificat](/registre/compte/verificat.html?return=aHR0cDovL3d3dy5lbHB1bnRhdnVpLmNhdC9zb2NpZXRhdC9hcnRpY2xlLzExLW1lZGlhbWJpZW50LzI0OTU1OTUtbGEtdGVycmEtc3VwZXJhLXBlci1wcmltZXItY29wLWVscy0xLTUtZC1lc2NhbGZhbWVudC1kZXNwcmVzLWRlbC1yZWNvcmQtZGVsLTIwMjQuaHRtbCNjb21tZW50cw==&msg=34bd8f3599cdc6f6308d40855bdb2a1b). Per escriure un comentari cal ser usuari verificat.\n[Normes de Participació](/epa/normes-participacio.html).",
  "highlightText": "",
  "highlightTitle": "",
  "highlightThreadTitle": "",
  "language": "catalan",
  "sentiment": "negative",
  "categories": [
    "Environment",
    "Science and Technology"
  ],
  "topics": [
    "Environment->global warming",
    "Environment->sustainability",
    "Environment->climate change",
    "Science and Technology->natural science",
    "Science and Technology->meteorology"
  ],
  "ai_allow": true,
  "has_canonical": false,
  "breaking": null,
  "webz_reporter": false,
  "external_links": [],
  "external_images": [],
  "entities": {
    "persons": [],
    "organizations": [],
    "locations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "rating": null,
  "crawled": "2025-01-10T10:55:19.818+02:00",
  "updated": "2025-01-10T10:55:19.818+02:00"
}