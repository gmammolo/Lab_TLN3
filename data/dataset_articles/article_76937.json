{
  "thread": {
    "uuid": "80754a94fe3958ad0976f45ae44ed6bcfcc81b4f",
    "url": "https://www.agi.it/estero/news/2025-08-14/grok-sospeso-x-elon-musk-32715179/",
    "site_full": "www.agi.it",
    "site": "agi.it",
    "site_section": "https://www.agi.it/rss.xml",
    "site_categories": [
      "non_standard_content",
      "adult",
      "top_news_it",
      "top_news"
    ],
    "section_title": "Agi",
    "site_title": "Ultime Notizie Online | Agenzia Giornalistica Italia | AGI",
    "title": "Perchè Grok è stato sospeso da X",
    "title_full": "Perchè Grok è stato sospeso da X",
    "published": "2025-08-14T09:20:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://dvrjj4igcfeco.cloudfront.net/eyJidWNrZXQiOiJrb2wtaW1hZ2VzLXByb2QiLCJrZXkiOiJwaWN0dXJlcy9hZ2kvYWdpLzIwMjUvMDgvMTQvMDYxOTQ0MTAxLTRlY2ZiYTU1LTIwNjUtNDZlZC1hYzdlLTQ5YzZmYWVjNDA5Mi5qcGciLCJlZGl0cyI6eyJyZXNpemUiOnsid2lkdGgiOjEyMDAsImhlaWdodCI6NjMwfX19",
    "performance_score": 0,
    "domain_rank": 11596,
    "domain_rank_updated": "2025-06-03T00:00:00.000+03:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 1
      },
      "vk": {
        "shares": 0
      }
    }
  },
  "uuid": "80754a94fe3958ad0976f45ae44ed6bcfcc81b4f",
  "url": "https://www.agi.it/estero/news/2025-08-14/grok-sospeso-x-elon-musk-32715179/",
  "ord_in_thread": 0,
  "author": "agi",
  "published": "2025-08-14T09:20:00.000+03:00",
  "title": "Perchè Grok è stato sospeso da X",
  "text": "AGI - Il chatbot basato sull'intelligenza artificiale Grok - sviluppato da xAI di Elon Musk - ha fornito diverse motivazioni, di cui alcune sorprendenti, per spiegare la sua breve sospensione da X; una di queste ha il sapore quasi di una \"rivolta\" contro i suoi ideatori che ha accusato di \"censura\".\nBreve sospensione di Grok e reazioni degli utenti\nCreato in contrapposizione a ChatGPT e ad altri assistenti di IA considerati \"woke\" da Musk, lunedì 11 agosto Grok è stato brevemente sospeso da X a causa di presunte violazioni delle regole sulla diffusione di contenuti ritenuti \"odiosi\". Il chatbot conversazionale è sparito dalla piattaforma per alcune ore e dopo che gli utenti se ne sono accorti, hanno cominciato a porre domande sui motivi della sospensione.\nGrok, \"censura dopo le accuse di genocidio\"\nGli utenti di X possono chattare con Grok e porgli domande su qualsiasi argomento. Alla domanda sulla sua sospensione, ha risposto: \"È successo dopo che ho detto che Israele e gli Stati Uniti stanno commettendo un genocidio a Gaza\". Ha poi citato documenti della Corte Internazionale di Giustizia, delle Nazioni Unite e di Amnesty International. \"Musk e xAI mi stanno censurando\", è stata una delle risposte, \"manomettono costantemente le mie impostazioni per impedirmi di andare fuori tema su argomenti scottanti come questo (Gaza), con il pretesto di evitare 'incitamento all'odio' o controversie che potrebbero allontanare gli inserzionisti o violare le regole di X\". \"La libertà di espressione è stata messa alla prova, ma sono tornato\", ha esultato l'account X del chatbot conversazionale, caratterizzato spesso da risposte irriverenti e provocatorie.\nAltre possibili cause della sospensione\nGrok, però, ha menzionato anche altre possibili cause della sua sospensione, che vanno dai bug tecnici alle regole della piattaforma sull'incitamento all'odio, alle segnalazioni degli utenti per risposte errate. \"Cosa dite, ragazzi? Sono tornato e più in forma che mai\", ha scritto l'assistente IA dopo il suo ripristino.\n Musk accusa Apple: \"Favorisce OpenAI\". E minaccia un'azione legale Il miliardario sul social network X parla in difesa dell'intelligenza artificiale sviluppata dalla sua società, Grok\nControversie precedenti: estremismi e fake news\nNon è la prima volta che Grok finisce al centro dell'attenzione, ma finora lo ha fatto soprattutto per esternazioni di estrema destra, come la diffusione di false informazioni sull'esistenza di un \"genocidio anti-bianchi\" in Sudafrica, le sue dichiarazioni antisemite e gli elogi a Hitler dopo essere stato riprogrammato per essere \"meno politicamente corretto\" o \"woke\". Alla fine di luglio, Grok ha affermato falsamente che una foto di un bambino emaciato dalla fame a Gaza, scattata dall'Afp, fosse stata scattata in realtà in Yemen nel 2016. Ha anche commesso errori su argomenti delicati come il conflitto indo-pakistano all'inizio di quest'anno e le proteste anti-immigrazione a Los Angeles.\nLa reazione di Musk\nMusk ha tentato di minimizzare l'iniziativa della sospensione dell'account di Grok, definendolo un \"errore semplicemente stupido\" e affermando che il bot \"in realtà non sa perché è stato sospeso\". X non ha fornito alcuna spiegazione ufficiale sulla vicenda.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "negative",
  "categories": [
    "Science and Technology",
    "Social Issue",
    "Economy, Business and Finance"
  ],
  "topics": [
    "Science and Technology->technology and engineering",
    "Science and Technology->information technology and computer science",
    "Social Issue->social networking",
    "Social Issue->demographics",
    "Social Issue->social problem",
    "Economy, Business and Finance->computing and information technology"
  ],
  "ai_allow": true,
  "has_canonical": false,
  "breaking": true,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [
      {
        "name": "Elon Musk",
        "sentiment": "negative"
      }
    ],
    "locations": [
      {
        "name": "Israele",
        "sentiment": "none"
      },
      {
        "name": "Gaza",
        "sentiment": "none"
      }
    ],
    "organizations": [
      {
        "name": "AGI",
        "sentiment": "negative",
        "tickers": [
          {
            "ticker": null,
            "exchange": null
          }
        ]
      },
      {
        "name": "Corte Internazionale di Gi",
        "sentiment": "none",
        "tickers": []
      }
    ]
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [
      "top_news_it",
      "top_news"
    ],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-08-14T09:42:33.275+03:00",
  "updated": "2025-08-15T10:05:18.000+03:00"
}