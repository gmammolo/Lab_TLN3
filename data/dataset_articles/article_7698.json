{
  "thread": {
    "uuid": "d187150c5ff72ac01eb5bc3918827f7ea28d33c3",
    "url": "https://www.ilrestodelcarlino.it/forli/cronaca/neve-difficolta-per-lappennino-bus-95285ac6",
    "site_full": "www.ilrestodelcarlino.it",
    "site": "ilrestodelcarlino.it",
    "site_section": "https://giornali.it/",
    "site_categories": [
      "media",
      "top_news_it",
      "top_news",
      "arts, culture and entertainment",
      "economy, business and finance",
      "lifestyle and leisure",
      "crime, law and justice",
      "politics",
      "sport"
    ],
    "section_title": "Giornali.it - Notizie di cronaca, quotidiani e news dell'ultima ora",
    "site_title": "Tutte le ultime notizie in tempo reale dall&#x27;Emilia Romagna e dalle Marche",
    "title": "Neve, difficoltà per l'Appennino. Bus, corse soppresse o in ritardo",
    "title_full": "Neve, difficoltà per l'Appennino. Bus, corse soppresse o in ritardo",
    "published": "2026-01-08T08:11:00.000+02:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://www.ilrestodelcarlino.it/image-service/view/acePublic/alias/contentid/N2QxMTIyZWItYTQyMi00/0/neve-difficolta-per-lappennino-bus-corse-soppresse-o-in-ritardo.jpg?f=16:9&amp;w=1200&amp;h=675",
    "performance_score": 0,
    "domain_rank": 8950,
    "domain_rank_updated": "2026-01-04T23:00:00.000+02:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "d187150c5ff72ac01eb5bc3918827f7ea28d33c3",
  "url": "https://www.ilrestodelcarlino.it/forli/cronaca/neve-difficolta-per-lappennino-bus-95285ac6",
  "ord_in_thread": 0,
  "author": "LUCA RAVAGLIA",
  "published": "2026-01-08T08:11:00.000+02:00",
  "title": "Neve, difficoltà per l'Appennino. Bus, corse soppresse o in ritardo",
  "text": "L’intervento della polizia municipale in via Garampa dove gli alberi appesantiti dalla neve si sono abbattuti sui tralicci dell’energia elettrica. La strada è stata chiusa e sono intervenuti i tecnici dell’Enel\nStrade nere e marciapiedi in stile dalmata. Ieri Cesena si è svegliata nel giorno del post nevicata trovando arterie in grandissima parte pulite e viabilità garantita, anche se con qualche attenzione in più richiesta ai pedoni e ai ciclisti per via della presenza di ghiaccio. E’ stato comunque un sospiro di sollievo per i tanti che sono usciti di casa di buona mattina per andare al lavoro o recarsi a scuola, dal momento che gli istituti di ogni ordine e grado, come anticipato martedì dal sindaco, sono stati regolarmente aperti. A riguardo i commenti delle famiglie sono stati positivi, in particolare i genitori degli alunni più piccoli, che avrebbero avuto difficoltà a restare a casa a occuparsi di loro. Nelle aule le assenze sono state limitate. Più alte però negli istituti superiori, a causa della mancanza di molti alunni provenienti dal comprensorio, dove i problemi di viabilità sono stati maggiori. Infatti resteranno chiuse anche oggi le scuole di Borghi, Sogliano e Roncofreddo.\nIl tema più attuale ora è quello dei marciapiedi e delle piste ciclabili , che andranno monitorati con attenzione, così come le condizioni degli alberi appesantiti dalla neve che stanno causando problemi. Come è per esempio accaduto in via Garampa, dove uno ha colpito i tralicci elettrici. Mentre i tecnici Enel hanno raggiunto la zona per mettere in sicurezza i cavi, la strada è stata temporaneamente chiusa su entrambi i sensi di marcia. I vigli del fuoco hanno dovuto far fronte a circa 200 richieste di intervento in ambito provinciale: le operazioni sono proseguite per tutta la giornata di ieri in certi casi, come nella zona di via San Tomaso, pure con la supervisione della polizia locale. Nelle 12 ore successive alla nevicata non sono stati segnalati incidenti stradali: \"La situazione – si legge in una nota diffusa dal Comune - è complessivamente sotto controllo e le strade risultano percorribili, pur rimanendo alta l’attenzione\". Gigliola Zuccali, coordinatrice comunale di Fratelli d’Italia, lancia l’allarme sui \"marciapiedi non puliti\". \"L’amministrazione comunale cosa aspetta? Che diventino una lastra di ghiaccio?\" incalza Zuccali, evidenziando i disagi per i cittadini.\nLe conseguenze della nevicata hanno però continuato a causare ripercussioni sul servizio di trasporto pubblico locale , in particolare nelle zone collinari e montane. Nell’area cesenate alcune corse della linea 193 sono state soppresse per impraticabilità delle manovre al capolinea di Borello, mentre altre della linea 138 da e per Bagno di Romagna hanno accumulato ritardi fino a 40 minuti. Il sindaco Enzo Lattuca nel corso della mattinata ha effettuato alcuni sopralluoghi affiancato dai tecnici. \"Eventi naturali di questo tipo – ha commentato – non creano grandi disagi solo quando i cittadini si comportano in modo responsabile e la rete tecnico/logistica si attiva tempestivamente al fine di garantire la viabilità e gli spostamenti necessari. Tutto questo, nel corso delle ultime ore, è avvenuto a Cesena. La dimostrazione dell’ottima riuscita delle attività svolte è fornita dalla ripartenza delle lezioni in tutte le scuole, compreso palazzo Mazzini Marinelli che fino alla conclusione dell’anno scolastico, ospiterà gli studenti della scuola di via Anna Frank\".\nApprezzamenti sono arrivati anche da Cesena SiAmo Noi: \"Le strade sono pulite e la viabilità è garantita, nonostante un evento meteo significativo. È importante però ricordare perché questo è stato possibile. Il sistema attuale si basa su circa 70 mezzi privati che hanno lavorato giorno e notte. Un modello di collaborazione pubblico-privato che affonda le sue radici nel lavoro avviato dopo l’emergenza neve del 2012 dall’allora sindaco Paolo Lucchi, e che ha dimostrato di essere efficace e resiliente. Proprio in questa direzione va letta la richiesta – avanzata e sostenuta anche da noi – di adeguare le tariffe riconosciute ai privati, ferme da anni e non più coerenti con i costi reali di carburante, manutenzione, personale e reperibilità\".\n© Riproduzione riservata\nTag dell'articolo\nTrasporti",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "negative",
  "categories": [
    "Disaster and Accident"
  ],
  "topics": [
    "Disaster and Accident->natural disaster",
    "Disaster and Accident->emergency response"
  ],
  "ai_allow": true,
  "has_canonical": false,
  "breaking": true,
  "webz_reporter": false,
  "external_links": [
    "https://www.facebook.com/sharer/sharer.php?u=https%3A%2F%2Fwww.ilrestodelcarlino.it%2Fforli%2Fcronaca%2Fneve-difficolta-per-lappennino-bus-95285ac6&t=Neve%2C%20difficolt%C3%A0%20per%20l%E2%80%99Appennino.%20Bus%2C%20corse%20soppresse%20o%20in%20ritardo",
    "https://x.com/share?url=https%3A%2F%2Fwww.ilrestodelcarlino.it%2Fforli%2Fcronaca%2Fneve-difficolta-per-lappennino-bus-95285ac6&text=Neve%2C%20difficolt%C3%A0%20per%20l%E2%80%99Appennino.%20Bus%2C%20corse%20soppresse%20o%20in%20ritardo",
    "https://web.whatsapp.com/send?text=Neve%2C%20difficolt%C3%A0%20per%20l%E2%80%99Appennino.%20Bus%2C%20corse%20soppresse%20o%20in%20ritardo%20https%3A%2F%2Fwww.ilrestodelcarlino.it%2Fforli%2Fcronaca%2Fneve-difficolta-per-lappennino-bus-95285ac6",
    "https://x.com/share",
    "https://www.web.whatsapp.com/send?text=Neve%2C%20difficolt%C3%A0%20per%20l%E2%80%99Appennino.%20Bus%2C%20corse%20soppresse%20o%20in%20ritardo%20https%3A%2F%2Fwww.ilrestodelcarlino.it%2Fforli%2Fcronaca%2Fneve-difficolta-per-lappennino-bus-95285ac6",
    "https://www.facebook.com/sharer/sharer.php",
    "https://web.whatsapp.com/send",
    "https://facebook.com/sharer/sharer.php?u=https%3A%2F%2Fwww.ilrestodelcarlino.it%2Fforli%2Fcronaca%2Fneve-difficolta-per-lappennino-bus-95285ac6&t=Neve%2C%20difficolt%C3%A0%20per%20l%E2%80%99Appennino.%20Bus%2C%20corse%20soppresse%20o%20in%20ritardo",
    "https://www.x.com/share?url=https%3A%2F%2Fwww.ilrestodelcarlino.it%2Fforli%2Fcronaca%2Fneve-difficolta-per-lappennino-bus-95285ac6&text=Neve%2C%20difficolt%C3%A0%20per%20l%E2%80%99Appennino.%20Bus%2C%20corse%20soppresse%20o%20in%20ritardo"
  ],
  "external_images": [],
  "internal_images": [],
  "entities": {
    "persons": [],
    "locations": [
      {
        "name": "via Garampa",
        "sentiment": "none"
      }
    ],
    "organizations": [
      {
        "name": "Enel\nStrade",
        "sentiment": "none",
        "tickers": []
      }
    ]
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [
      "top_news_it",
      "top_news"
    ],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2026-01-08T08:37:22.724+02:00",
  "updated": "2026-01-08T08:46:39.000+02:00"
}