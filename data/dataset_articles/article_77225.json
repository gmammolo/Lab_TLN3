{
  "thread": {
    "uuid": "b15744657e63ec1b5cf449d2d5b2f2aa89186654",
    "url": "https://www.dday.it/redazione/54062/github-e-stato-fagocitato-completamente-da-microsoft-non-avra-piu-un-amministratore-delegato",
    "site_full": "www.dday.it",
    "site": "dday.it",
    "site_section": "https://titoli.net/time",
    "site_categories": [
      "television",
      "entertainment"
    ],
    "section_title": "Ultime notizie - Titoli.net",
    "site_title": "DDay.it",
    "title": "GitHub è stato fagocitato completamente da Microsoft: non avrà più un amministratore delegato",
    "title_full": "GitHub è stato fagocitato completamente da Microsoft: non avrà più un amministratore delegato",
    "published": "2025-08-14T10:45:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://cdn.dday.it/system/uploads/news/main_image/54062/social_379d6c_cove_rgithub_logo_invertocat_dark_5_copia.jpg",
    "performance_score": 0,
    "domain_rank": 19553,
    "domain_rank_updated": "2025-06-03T00:00:00.000+03:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "b15744657e63ec1b5cf449d2d5b2f2aa89186654",
  "url": "https://www.dday.it/redazione/54062/github-e-stato-fagocitato-completamente-da-microsoft-non-avra-piu-un-amministratore-delegato",
  "ord_in_thread": 0,
  "author": "@digital_day",
  "published": "2025-08-14T10:45:00.000+03:00",
  "title": "GitHub è stato fagocitato completamente da Microsoft: non avrà più un amministratore delegato",
  "text": "GitHub non sarà più quello di prima. A dirlo non è solo l’addio dell’amministratore delegato Thomas Dohmke, ma il contesto in cui questo avviene, cioè l’integrazione formale della piattaforma all’interno di CoreAI, il gruppo strategico di Microsoft dedicato all’intelligenza artificiale. Per la prima volta dal 2018, anno dell’acquisizione da parte di Redmond per 7,5 miliardi di dollari, GitHub perde ogni residuo di autonomia, trasformandosi in uno dei fulcri dell’ambiziosa strategia AI di Satya Nadella.\nUfficiale: Microsoft acquista Github per 7,5 miliardi. Gli sviluppatori però non sorridono\nDohmke, entrato in GitHub ad acquisizione di Microsoft già avvenuta e divenuto ad nel 2021, ha confermato che resterà fino alla fine del 2025 per garantire una transizione ordinata.\nPerò non sarà sostituito. GitHub infatti non avrà più un amministratore delegato. Il team dirigente riferirà direttamente a Jay Parikh, ex Meta e, da gennaio di quest’anno, leader di CoreAI.\nSotto la guida di Dohmke, GitHub ha vissuto un’espansione senza precedenti. Oltre 150 milioni di sviluppatori, un miliardo di repository e, più recentemente, l’avanzata di GitHub Copilot tra le le soluzioni per il coding generativo.\nLa fusione con CoreAI, però, non è solo un cambio organizzativo. Potrebbe essere un segnale preciso di Microsoft per portare l’IA generativa nelle radici dello sviluppo software globale.\nL'IA cambierà Windows 12 per sempre. Sarà difficile da riconoscere\nDi contro, la scelta di eliminare la figura dell’ad, integrando le decisioni direttamente nella strategia Microsoft, quasi certamente ridurrà il margine d’azione indipendente e aumenta il timore che GitHub possa subire la stessa sorte di altri prodotti Microsoft come Skype, fagocitato da logiche aziendali e poi depotenziati o abbandonati.\nBisogna però dire che il marchio GitHub Copilot al momento è troppo forte, in un contesto IA che continua a svilupparsi, perché Microsoft possa abbandonarlo presto.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "negative",
  "categories": [
    "Economy, Business and Finance",
    "Science and Technology"
  ],
  "topics": [
    "Economy, Business and Finance->corporate governance and csr",
    "Science and Technology->information technology and computer science"
  ],
  "ai_allow": true,
  "has_canonical": false,
  "breaking": false,
  "webz_reporter": false,
  "external_links": [
    "https://blogs.microsoft.com/blog/2025/01/13/introducing-core-ai-platform-and-tools/",
    "https://github.blog/news-insights/company-news/goodbye-github/",
    "https://github.blog/news-insights/company-news/goodbye-github",
    "https://www.blogs.microsoft.com/blog/2025/01/13/introducing-core-ai-platform-and-tools/",
    "https://www.github.blog/news-insights/company-news/goodbye-github/",
    "https://blogs.microsoft.com/blog/2025/01/13/introducing-core-ai-platform-and-tools"
  ],
  "external_images": [],
  "internal_images": [],
  "entities": {
    "persons": [
      {
        "name": "Thoma",
        "sentiment": "neutral"
      },
      {
        "name": "Satya Nadella",
        "sentiment": "none"
      },
      {
        "name": "Jay Parikh",
        "sentiment": "none"
      }
    ],
    "locations": [],
    "organizations": [
      {
        "name": "Microsoft",
        "sentiment": "none",
        "tickers": [
          {
            "ticker": "MSFT",
            "exchange": "NASDAQ"
          }
        ]
      }
    ]
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-08-14T10:53:02.158+03:00",
  "updated": "2025-08-14T10:57:04.000+03:00"
}