{
  "thread": {
    "uuid": "73612f1e0e1d46f4fd3b4cc7ad8479bacfbe84ea",
    "url": "https://www.ilrestodelcarlino.it/pesaro/cronaca/riscaldamento-ko-in-cinque-plessi-fa4319b1",
    "site_full": "www.ilrestodelcarlino.it",
    "site": "ilrestodelcarlino.it",
    "site_section": "https://www.ilrestodelcarlino.it/cronaca",
    "site_categories": [
      "media",
      "top_news_it",
      "top_news",
      "arts, culture and entertainment",
      "economy, business and finance",
      "lifestyle and leisure",
      "crime, law and justice",
      "politics",
      "sport"
    ],
    "section_title": "Cronaca, tutte le news di oggi - il Resto del Carlino",
    "site_title": "Tutte le ultime notizie in tempo reale dall&#x27;Emilia Romagna e dalle Marche",
    "title": "Riscaldamento ko in cinque plessi: ripartenza al gelo",
    "title_full": "Riscaldamento ko in cinque plessi: ripartenza al gelo",
    "published": "2026-01-08T08:10:00.000+02:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://www.ilrestodelcarlino.it/image-service/view/acePublic/alias/contentid/Yjg2ZWIxYTQtZWExNi00/0/riscaldamento-ko-in-cinque-plessi-ripartenza-al-gelo.jpg?f=16:9&amp;w=1200&amp;h=675",
    "performance_score": 1,
    "domain_rank": 8950,
    "domain_rank_updated": "2026-01-04T23:00:00.000+02:00",
    "licensing_agency": [],
    "social": {
      "facebook": {
        "likes": 15,
        "comments": 0,
        "shares": 1
      },
      "vk": {
        "shares": 0
      }
    }
  },
  "uuid": "73612f1e0e1d46f4fd3b4cc7ad8479bacfbe84ea",
  "url": "https://www.ilrestodelcarlino.it/pesaro/cronaca/riscaldamento-ko-in-cinque-plessi-fa4319b1",
  "ord_in_thread": 0,
  "author": "SOLIDEA VITALI ROSATI",
  "published": "2026-01-08T08:10:00.000+02:00",
  "title": "Riscaldamento ko in cinque plessi: ripartenza al gelo",
  "text": "Camilla Murgia, assessora ai servizi educativi del Comune\nCon le temperature basse di ieri, al rientro dalla pausa natalizia, in cinque plessi scolastici, il riscaldamento non ha funzionato. Nelle chat e sui social è partito il tam tam. \"Asili nido senza riscaldamento a Soria! ottima manutenzione assessore Murgia\" si legge sui social. La consigliera comunale Giulia Marchionni verso le 10 di ieri aveva ricevuto fotografie di termometri con l’asticella fermi ai dieci gradi dentro ad una scuola. \"Ho inviato una mail per segnalare il disservizio sia al sindaco Biancani che all’assessore competente – spiega Marchionni –, anche perché mi sembra che tutti gli anni la cosa si ripeta. Chiedo se non si possa prevenire: laddove gli impianti sono troppo vecchi, sarebbe il caso di ammodernare. Sbagliare è umano, perseverare è diabolico. In particolare mi sono arrivate segnalazioni di un disagio dalla primaria Collodi di via Ugolini: questo è perdurato fino alle 13 di ieri. Mi risulta che anche in via Fermi abbiano patito il freddo\".\nSollecitati da un paio di lettori abbiamo fatto una ricognizione tra gli istituti comprensivi. E’ emerso che il disagio ci sia stato a macchia di leopardo. Non hanno avuto problemi all’interno dell’Istituto comprensivo Olivieri come riportato dal preside Flavio Bosio; tutto regolare anche all’Istituto comprensivo Gaudiano come verificato dal preside Antonio Tarolla. Caldo, anche se non caldissimo alla Pirandello; a Villa San Martino e nelle scuole a Santa Veneranda. Abbiamo approfondito con l’assessore Camilla Murgia e con l’assessore Mila Della Dora. \"La situazione relativa agli impianti di riscaldamento nelle scuole del territorio è attualmente sotto controllo – hanno osservato le amministratrici –. A partire dal martedì, i sistemi sono entrati regolarmente in funzione in tutte le 50 strutture scolastiche di competenza comunale, così da garantire temperature ottimali all’arrivo degli studenti e del personale. In pochi plessi, però, nelle prime fasi di accensione si sono purtroppo registrate alcune criticità tecniche, che sono state prontamente affrontate già dalle prime ore della mattina. Infatti, i termosifoni sono tornati a funzionare correttamente nel giro di poche ore: si è trattato di problemi legati principalmente al fermo delle due settimane appena trascorse. Al momento, la rete dei 50 edifici scolastici non presenta particolari problemi e la situazione continua a essere monitorata dai nostri uffici. Gli interventi effettuati hanno consentito di ripristinare la funzionalità degli impianti dove necessario, con l’obiettivo di garantire ambienti adeguati allo svolgimento delle attività educative\".\nSolidea Vitali Rosati\n© Riproduzione riservata\nTag dell'articolo",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "negative",
  "categories": [
    "Disaster and Accident"
  ],
  "topics": [
    "Disaster and Accident->emergency response"
  ],
  "ai_allow": true,
  "has_canonical": false,
  "breaking": true,
  "webz_reporter": false,
  "external_links": [
    "https://x.com/share?url=https%3A%2F%2Fwww.ilrestodelcarlino.it%2Fpesaro%2Fcronaca%2Friscaldamento-ko-in-cinque-plessi-fa4319b1&text=Riscaldamento%20ko%20in%20cinque%20plessi%3A%20ripartenza%20al%20gelo",
    "https://web.whatsapp.com/send?text=Riscaldamento%20ko%20in%20cinque%20plessi%3A%20ripartenza%20al%20gelo%20https%3A%2F%2Fwww.ilrestodelcarlino.it%2Fpesaro%2Fcronaca%2Friscaldamento-ko-in-cinque-plessi-fa4319b1",
    "https://www.facebook.com/sharer/sharer.php?u=https%3A%2F%2Fwww.ilrestodelcarlino.it%2Fpesaro%2Fcronaca%2Friscaldamento-ko-in-cinque-plessi-fa4319b1&t=Riscaldamento%20ko%20in%20cinque%20plessi%3A%20ripartenza%20al%20gelo",
    "https://x.com/share",
    "https://web.whatsapp.com/send",
    "https://facebook.com/sharer/sharer.php?u=https%3A%2F%2Fwww.ilrestodelcarlino.it%2Fpesaro%2Fcronaca%2Friscaldamento-ko-in-cinque-plessi-fa4319b1&t=Riscaldamento%20ko%20in%20cinque%20plessi%3A%20ripartenza%20al%20gelo",
    "https://www.facebook.com/sharer/sharer.php",
    "https://www.web.whatsapp.com/send?text=Riscaldamento%20ko%20in%20cinque%20plessi%3A%20ripartenza%20al%20gelo%20https%3A%2F%2Fwww.ilrestodelcarlino.it%2Fpesaro%2Fcronaca%2Friscaldamento-ko-in-cinque-plessi-fa4319b1",
    "https://www.x.com/share?url=https%3A%2F%2Fwww.ilrestodelcarlino.it%2Fpesaro%2Fcronaca%2Friscaldamento-ko-in-cinque-plessi-fa4319b1&text=Riscaldamento%20ko%20in%20cinque%20plessi%3A%20ripartenza%20al%20gelo"
  ],
  "external_images": [],
  "internal_images": [],
  "entities": {
    "persons": [
      {
        "name": "Camilla Murgia",
        "sentiment": "negative"
      },
      {
        "name": "Giulia Marchionni",
        "sentiment": "none"
      },
      {
        "name": "Biancani",
        "sentiment": "none"
      },
      {
        "name": "Collodi",
        "sentiment": "none"
      }
    ],
    "locations": [
      {
        "name": "via Ugolini",
        "sentiment": "none"
      },
      {
        "name": "Soria",
        "sentiment": "none"
      },
      {
        "name": "Asili",
        "sentiment": "none"
      }
    ],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [
      "top_news_it",
      "top_news"
    ],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2026-01-08T08:40:17.725+02:00",
  "updated": "2026-01-09T09:09:00.000+02:00"
}