{
  "thread": {
    "uuid": "2de6cc0b9b6afac489d43246ef3e709f40ef1e50",
    "url": "https://www.ilrestodelcarlino.it/pesaro/cronaca/la-mappa-delle-strade-killer-d0dcaf71",
    "site_full": "www.ilrestodelcarlino.it",
    "site": "ilrestodelcarlino.it",
    "site_section": "https://www.ilrestodelcarlino.it/cronaca",
    "site_categories": [
      "media",
      "top_news_it",
      "top_news",
      "arts, culture and entertainment",
      "economy, business and finance",
      "lifestyle and leisure",
      "crime, law and justice",
      "politics",
      "sport"
    ],
    "section_title": "Cronaca, tutte le news di oggi - il Resto del Carlino",
    "site_title": "Tutte le ultime notizie in tempo reale dall&#x27;Emilia Romagna e dalle Marche",
    "title": "La mappa delle strade killer. Sono 19 i punti dolenti in città. Allarme Statale: 32 incidenti",
    "title_full": "La mappa delle strade killer. Sono 19 i punti dolenti in città. Allarme Statale: 32 incidenti",
    "published": "2026-01-08T08:11:00.000+02:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://www.ilrestodelcarlino.it/image-service/view/acePublic/alias/contentid/YTA3Y2I5NjYtMDdhNy00/0/la-mappa-delle-strade-killer-sono-19-i-punti-dolenti-in-citta-allarme-statale-32-incidenti.jpg?f=16:9&amp;w=1200&amp;h=675",
    "performance_score": 2,
    "domain_rank": 8950,
    "domain_rank_updated": "2026-01-04T23:00:00.000+02:00",
    "licensing_agency": [],
    "social": {
      "facebook": {
        "likes": 20,
        "comments": 3,
        "shares": 1
      },
      "vk": {
        "shares": 0
      }
    }
  },
  "uuid": "2de6cc0b9b6afac489d43246ef3e709f40ef1e50",
  "url": "https://www.ilrestodelcarlino.it/pesaro/cronaca/la-mappa-delle-strade-killer-d0dcaf71",
  "ord_in_thread": 0,
  "author": "SOLIDEA VITALI ROSATI",
  "published": "2026-01-08T08:11:00.000+02:00",
  "title": "La mappa delle strade killer. Sono 19 i punti dolenti in città. Allarme Statale: 32 incidenti",
  "text": "L’analisi di ‘Pesaro 30’ su dati Istat: \"Vorremmo che ora si passasse alle azioni concrete\"\nDa dove cominciare per migliorare il grado di sicurezza in città ? Un ottimo spunto nasce dallo studio dell’associazione Pesaro30 la quale individua almeno nove punti tra i più pericolosi in ambito urbano poiché sono quelli che da tre anni a questa parte sono stati scenario del più alto numero di incidenti stradali . E non solo. Sempre secondo lo stesso studio sono almeno dieci i punti maggiormente pericolosi per ciclisti e pedoni, i cosiddetti “utenti deboli“. Una decade insidiosa, quest’ultima, poiché le persone coinvolte sono state tutte o ferite gravemente o peggio, vi hanno perso la vita. Nel grafico di lato riportiamo i 19 punti su cui l’amministrazione potrebbe intervenire per ridurne la pericolosità.\nIl primato assoluto spetta alla Statale Adriatica , nel tratto che dal Museo Benelli arriva almeno all’incrocio con via Rigoni, nel quartiere di Soria. Infatti è un tratto che compare in entrambe le classifiche stilate da Pesaro 30 rivelandosi pericoloso sia per gli utenti deboli che per gli automobilisti. \"Ci sono delle leggere differenze – spiega Andrea Pirozzi, volontario dell’associazione che si occupa di sicurezza stradale e mobilità sostenibile –: l’incrocio con via Milano, per esempio diventa un punto critico per l’alto numero di incidenti caratterizzati da scontri tra veicoli. Nell’ultimo triennio, 2022/24, secondo i dati Istat da noi richiesti, sono stati ben 32. A questi, ragionando in termini di asse potremmo aggiungere la pericolosità elevata registrata a Largo Tre Martiri dove gli incidenti sono stati 23. Volendo rimanere sull’asse della Statale 16 troviamo che un altro numero ragguardevole di incidenti con feriti, 16, è concentrato all’altezza del Museo Benelli. Quindi sommando possiamo dire che lungo la Statale nel tratto evidenziato sono stati 71 gli incidenti in cui ci sono stati almeno dei feriti. Guardando agli utenti deboli, invece, i numeri restano significativi, ma i punti pericolosi variano. O meglio l’attraversamento di Largo Tre Martiri resta rischioso anche per chi deve attraversare: vi abbiamo avuto nell’ultimo triennio almeno sei feriti, ma altrettanto pericolosa per pedoni e ciclisti risulta essere il punto in cui la Statale si incrocia con via Rigoni: anche qui abbiamo avuto sei incidenti gravi\". Presenti in entrambe le classifiche poi sono via Decio Raggi incrocio con via Cialdini e Piazza Matteotti. \"Si tratta di zone che concentrano molte intersezioni; sono ad alta intensità di traffico, ma anche di promiscuità tra veicoli e pedoni. Non sorprende che registrino numeri alti di incidenti e rischi per gli utenti deboli\".\nLo studio di Pesaro 30, presentato poco prima di Natale dalla presidente Roberta Pisano, si basa sugli ultimi dati Istat rilevati dalle forze di polizia, riguardo a incidenti che hanno causato lesioni alle persone o morte entro 30 giorni o ferite, a Pesaro. \"Le classifiche che abbiamo commentato individuano dei cosiddetti hotspot, cioé luoghi fisici molto circostritti su un raggio d’azione di 25 metri\". Oltre a lavorare su questi punti “dolenti“ l’associazione vorrebbe stimolare uno studio dei dati per poter poi elaborare dei miglioramenti utili a limitare gli incidenti. \"Abbiamo improntato un’analisi delle criticità studiando quanto accade nel quartiere Porto: vorremmo continuare prendendo in esame un altro quartiere. Il tutto in un’ottica propositiva, in collaborazione con gli enti pubblici\". Del resto è vero che da tre anni il trend pesarese dell’incidentalità non si muove ed è in linea con il dato nazionale, \"ma questo non vuol dire che Pesaro sia una città virtuosa in fatto di sicurezza\" conclude Pirozzi. Tre sono state le persone che nel 2024 hanno perso la vita a Pesaro a causa di un incidente stradale. Negli ultimi 10 anni in città abbiamo avuto 58 vittime della strada e 4.908 feriti.\nSolidea Vitali Rosati\n© Riproduzione riservata\nTag dell'articolo\nSicurezza urbana",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "negative",
  "categories": [
    "Crime, Law and Justice",
    "Disaster and Accident"
  ],
  "topics": [
    "Crime, Law and Justice->reckless driving",
    "Disaster and Accident->transportation accident and incident"
  ],
  "ai_allow": true,
  "has_canonical": false,
  "breaking": true,
  "webz_reporter": false,
  "external_links": [
    "https://api.whatsapp.com/send?text=La%20mappa%20delle%20strade%20killer.%20Sono%2019%20i%20punti%20dolenti%20in%20citt%C3%A0.%20Allarme%20Statale%3A%2032%20incidenti%20https%3A%2F%2Fwww.ilrestodelcarlino.it%2Fpesaro%2Fcronaca%2Fla-mappa-delle-strade-killer-d0dcaf71%3F1767853665%3D%26fbclid%3DIwZXh0bgNhZW0CMTEAc3J0YwZhcHBfaWQMMzUwNjg1NTMxNzI4AAEesm9PF4xB0964ypSS57-n5HcJne4_sNpw1HbXe5mJcDoUt0jVa3yp8_EPSaA_aem_GZr2puBAyP_zvsz8sIT6nA",
    "https://x.com/share?url=https%3A%2F%2Fwww.ilrestodelcarlino.it%2Fpesaro%2Fcronaca%2Fla-mappa-delle-strade-killer-d0dcaf71%3F1767853665%3D%26fbclid%3DIwZXh0bgNhZW0CMTEAc3J0YwZhcHBfaWQMMzUwNjg1NTMxNzI4AAEesm9PF4xB0964ypSS57-n5HcJne4_sNpw1HbXe5mJcDoUt0jVa3yp8_EPSaA_aem_GZr2puBAyP_zvsz8sIT6nA&text=La%20mappa%20delle%20strade%20killer.%20Sono%2019%20i%20punti%20dolenti%20in%20citt%C3%A0.%20Allarme%20Statale%3A%2032%20incidenti",
    "https://www.facebook.com/sharer/sharer.php?u=https%3A%2F%2Fwww.ilrestodelcarlino.it%2Fpesaro%2Fcronaca%2Fla-mappa-delle-strade-killer-d0dcaf71%3F1767853665%3D%26fbclid%3DIwZXh0bgNhZW0CMTEAc3J0YwZhcHBfaWQMMzUwNjg1NTMxNzI4AAEesm9PF4xB0964ypSS57-n5HcJne4_sNpw1HbXe5mJcDoUt0jVa3yp8_EPSaA_aem_GZr2puBAyP_zvsz8sIT6nA&t=La%20mappa%20delle%20strade%20killer.%20Sono%2019%20i%20punti%20dolenti%20in%20citt%C3%A0.%20Allarme%20Statale%3A%2032%20incidenti",
    "https://x.com/share",
    "https://www.api.whatsapp.com/send?text=La%20mappa%20delle%20strade%20killer.%20Sono%2019%20i%20punti%20dolenti%20in%20citt%C3%A0.%20Allarme%20Statale%3A%2032%20incidenti%20https%3A%2F%2Fwww.ilrestodelcarlino.it%2Fpesaro%2Fcronaca%2Fla-mappa-delle-strade-killer-d0dcaf71%3F1767853665%3D%26fbclid%3DIwZXh0bgNhZW0CMTEAc3J0YwZhcHBfaWQMMzUwNjg1NTMxNzI4AAEesm9PF4xB0964ypSS57-n5HcJne4_sNpw1HbXe5mJcDoUt0jVa3yp8_EPSaA_aem_GZr2puBAyP_zvsz8sIT6nA",
    "https://www.x.com/share?url=https%3A%2F%2Fwww.ilrestodelcarlino.it%2Fpesaro%2Fcronaca%2Fla-mappa-delle-strade-killer-d0dcaf71%3F1767853665%3D%26fbclid%3DIwZXh0bgNhZW0CMTEAc3J0YwZhcHBfaWQMMzUwNjg1NTMxNzI4AAEesm9PF4xB0964ypSS57-n5HcJne4_sNpw1HbXe5mJcDoUt0jVa3yp8_EPSaA_aem_GZr2puBAyP_zvsz8sIT6nA&text=La%20mappa%20delle%20strade%20killer.%20Sono%2019%20i%20punti%20dolenti%20in%20citt%C3%A0.%20Allarme%20Statale%3A%2032%20incidenti",
    "https://www.facebook.com/sharer/sharer.php",
    "https://facebook.com/sharer/sharer.php?u=https%3A%2F%2Fwww.ilrestodelcarlino.it%2Fpesaro%2Fcronaca%2Fla-mappa-delle-strade-killer-d0dcaf71%3F1767853665%3D%26fbclid%3DIwZXh0bgNhZW0CMTEAc3J0YwZhcHBfaWQMMzUwNjg1NTMxNzI4AAEesm9PF4xB0964ypSS57-n5HcJne4_sNpw1HbXe5mJcDoUt0jVa3yp8_EPSaA_aem_GZr2puBAyP_zvsz8sIT6nA&t=La%20mappa%20delle%20strade%20killer.%20Sono%2019%20i%20punti%20dolenti%20in%20citt%C3%A0.%20Allarme%20Statale%3A%2032%20incidenti",
    "https://api.whatsapp.com/send"
  ],
  "external_images": [],
  "internal_images": [],
  "entities": {
    "persons": [],
    "locations": [
      {
        "name": "quartiere di Soria",
        "sentiment": "none"
      },
      {
        "name": "Statale Adriatica",
        "sentiment": "none"
      },
      {
        "name": "Pesaro",
        "sentiment": "none"
      }
    ],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [
      "top_news_it",
      "top_news"
    ],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2026-01-08T08:40:27.062+02:00",
  "updated": "2026-01-09T09:09:34.000+02:00"
}