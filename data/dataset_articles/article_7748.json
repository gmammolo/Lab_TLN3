{
  "thread": {
    "uuid": "6b6152105ce7ad0021b2d78765bce3ae409a8a46",
    "url": "https://www.ilrestodelcarlino.it/pesaro/cronaca/lunghe-file-di-auto-per-8fd50e0e",
    "site_full": "www.ilrestodelcarlino.it",
    "site": "ilrestodelcarlino.it",
    "site_section": "https://www.ilrestodelcarlino.it/cronaca",
    "site_categories": [
      "media",
      "top_news_it",
      "top_news",
      "arts, culture and entertainment",
      "economy, business and finance",
      "lifestyle and leisure",
      "crime, law and justice",
      "politics",
      "sport"
    ],
    "section_title": "Cronaca, tutte le news di oggi - il Resto del Carlino",
    "site_title": "Tutte le ultime notizie in tempo reale dall&#x27;Emilia Romagna e dalle Marche",
    "title": "Lunghe file di auto per la bufera. Trappola di neve sull'Ardizio. Polizia locale salva due mamme",
    "title_full": "Lunghe file di auto per la bufera. Trappola di neve sull'Ardizio. Polizia locale salva due mamme",
    "published": "2026-01-08T08:21:00.000+02:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://www.ilrestodelcarlino.it/image-service/view/acePublic/alias/contentid/NjQyNmYyMDgtYTlhMi00/0/lunghe-file-di-auto-per-la-bufera-trappola-di-neve-sullardizio-polizia-locale-salva-due-mamme.jpg?f=16:9&amp;w=1200&amp;h=675",
    "performance_score": 5,
    "domain_rank": 8950,
    "domain_rank_updated": "2026-01-04T23:00:00.000+02:00",
    "licensing_agency": [],
    "social": {
      "facebook": {
        "likes": 68,
        "comments": 12,
        "shares": 15
      },
      "vk": {
        "shares": 0
      }
    }
  },
  "uuid": "6b6152105ce7ad0021b2d78765bce3ae409a8a46",
  "url": "https://www.ilrestodelcarlino.it/pesaro/cronaca/lunghe-file-di-auto-per-8fd50e0e",
  "ord_in_thread": 0,
  "author": "DAVIDE EUSEBI",
  "published": "2026-01-08T08:21:00.000+02:00",
  "title": "Lunghe file di auto per la bufera. Trappola di neve sull'Ardizio. Polizia locale salva due mamme",
  "text": "Una aveva con sé un bambino di un anno, decisivo l’intervento della pattuglia\nSono circa le 16,30 del giorno dell’Epifania. Sta facendo buio. La bufera imperversa su Pesaro, anche nella costa. Le auto procedono a velocità limitata. Il Monte Ardizio si dimostra una trappola. Una signora decide che non è il caso di continuare. Si ferma con la sua automobile in direzione Pesaro, poco prima dell’incrocio con Fonte Saiano, nei pressi di quello che un tempo era il ristorante Alceo. Il fondo stradale è insidiosissimo. Le ruote iniziano a sgommare. La signora ha le catena a bordo, ma montarle è complicato, soprattutto perché fuori è un inferno bianco. Sta nevicando intensamente e sul fondo stradale si è formato uno spessore di diversi centimetri. La signora non se la sente di continuare e si ferma nella carreggiata. Dietro di lei si forma una lunga fila. A ruota c’è un’altra auto. Dentro c’è una mamma con un bimbo di circa un anno. La situazione con il passare del tempo si fa drammatica. Il traffico è completamente paralizzato. Non si può salire sul monte Ardizio neppure da Pesaro. C’è infatti un autobus finito in mezzo alla strada dopo avere perso il controllo per la neve fitta. Gli spazzaneve non sono ancora in azione. Ci pensa una coraggiosa pattuglia della Polizia locale a far fronte all’emergenza. Gli agenti bloccano il traffico sul monte Ardizio già alla base, a Fosso Sejore, dove si è formata una fila chilometrica di mezzi. La pattuglia raggiunge l’auto della signora in panne sul colle. L’aiutano ad affettuare la manovra non facile, anche perché c’è il rischio di cadere nel fosso. Bisogna fare presto, anche perché dietro a questa auto c’è una mamma in panne che inizia a preoccuparsi sul serio per suo figlio. La temperatura è polare e la neve continua a cadere copiosa. Piano piano l’auto che bloccava il traffico viene rimossa, la signora accompagnata a valle. L’intervento della Polizia locale sarà fondamentale anche per aiutare la mamma con il figlioletto in auto. Così lentamente si cerca di tornare alla normalità. Ma c’è anche un imprevisto. Poco dopo infatti un’altra auto finisce di traverso sul colle Ardizio. E’ quella del marito della mamma con il bimbo di un anno che, probabilmente preoccupato, era accorso sul posto per aiutare sua moglie. Anche in questo caso con pazienti manovre si ristabilisce lentamente il traffico. Un’azione determinante quella degli agenti della Polizia locale, che non si sono persi d’animo nell’emergenza e hanno fronteggiato la bufera e il traffico in tilt con lucidità e determinazione, cercando di tranquillizzare le persone coinvolte e contemporaneamente dando loro indicazioni per cercare di uscire dalla trappola di neve. Il traffico e che è tornato alla normalità un’ora dopo.\nDavide Eusebi\n© Riproduzione riservata\nTag dell'articolo",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "negative",
  "categories": [
    "Disaster and Accident"
  ],
  "topics": [
    "Disaster and Accident->emergency response"
  ],
  "ai_allow": true,
  "has_canonical": false,
  "breaking": true,
  "webz_reporter": false,
  "external_links": [
    "https://x.com/share?url=https%3A%2F%2Fwww.ilrestodelcarlino.it%2Fpesaro%2Fcronaca%2Flunghe-file-di-auto-per-8fd50e0e&text=Lunghe%20file%20di%20auto%20per%20la%20bufera.%20Trappola%20di%20neve%20sull%E2%80%99Ardizio.%20Polizia%20locale%20salva%20due%20mamme",
    "https://web.whatsapp.com/send?text=Lunghe%20file%20di%20auto%20per%20la%20bufera.%20Trappola%20di%20neve%20sull%E2%80%99Ardizio.%20Polizia%20locale%20salva%20due%20mamme%20https%3A%2F%2Fwww.ilrestodelcarlino.it%2Fpesaro%2Fcronaca%2Flunghe-file-di-auto-per-8fd50e0e",
    "https://www.facebook.com/sharer/sharer.php?u=https%3A%2F%2Fwww.ilrestodelcarlino.it%2Fpesaro%2Fcronaca%2Flunghe-file-di-auto-per-8fd50e0e&t=Lunghe%20file%20di%20auto%20per%20la%20bufera.%20Trappola%20di%20neve%20sull%E2%80%99Ardizio.%20Polizia%20locale%20salva%20due%20mamme",
    "https://www.x.com/share?url=https%3A%2F%2Fwww.ilrestodelcarlino.it%2Fpesaro%2Fcronaca%2Flunghe-file-di-auto-per-8fd50e0e&text=Lunghe%20file%20di%20auto%20per%20la%20bufera.%20Trappola%20di%20neve%20sull%E2%80%99Ardizio.%20Polizia%20locale%20salva%20due%20mamme",
    "https://x.com/share",
    "https://facebook.com/sharer/sharer.php?u=https%3A%2F%2Fwww.ilrestodelcarlino.it%2Fpesaro%2Fcronaca%2Flunghe-file-di-auto-per-8fd50e0e&t=Lunghe%20file%20di%20auto%20per%20la%20bufera.%20Trappola%20di%20neve%20sull%E2%80%99Ardizio.%20Polizia%20locale%20salva%20due%20mamme",
    "https://web.whatsapp.com/send",
    "https://www.facebook.com/sharer/sharer.php",
    "https://www.web.whatsapp.com/send?text=Lunghe%20file%20di%20auto%20per%20la%20bufera.%20Trappola%20di%20neve%20sull%E2%80%99Ardizio.%20Polizia%20locale%20salva%20due%20mamme%20https%3A%2F%2Fwww.ilrestodelcarlino.it%2Fpesaro%2Fcronaca%2Flunghe-file-di-auto-per-8fd50e0e"
  ],
  "external_images": [],
  "internal_images": [],
  "entities": {
    "persons": [
      {
        "name": "Alceo",
        "sentiment": "none"
      }
    ],
    "locations": [
      {
        "name": "monte Ardizio",
        "sentiment": "none"
      },
      {
        "name": "Fonte Saiano",
        "sentiment": "none"
      },
      {
        "name": "Pesaro",
        "sentiment": "none"
      }
    ],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [
      "top_news_it",
      "top_news"
    ],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2026-01-08T08:40:50.390+02:00",
  "updated": "2026-01-09T09:04:44.000+02:00"
}