{
  "thread": {
    "uuid": "5fd07d4008440c0853d41ccd265c784cd56daf98",
    "url": "https://www.105.net/news/tutto-news/1390471/le-conseguenze-di-usare-chatgpt-per-scrivere-al-posto-tuo.html",
    "site_full": "www.105.net",
    "site": "105.net",
    "site_section": "https://r101.it/ricerca",
    "site_categories": [
      "music",
      "non_standard_content",
      "entertainment"
    ],
    "section_title": " - R 101 - ",
    "site_title": "Radio 105",
    "title": "Le conseguenze di usare ChatGPT per scrivere al posto tuo - Radio 105",
    "title_full": "Le conseguenze di usare ChatGPT per scrivere al posto tuo - Radio 105",
    "published": "2025-08-14T11:00:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://www.105.net/resizer/600/315/true/2025_08_11/169-1754915994351.png--.png?1754915994511",
    "performance_score": 0,
    "domain_rank": 64499,
    "domain_rank_updated": "2025-06-03T00:00:00.000+03:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "5fd07d4008440c0853d41ccd265c784cd56daf98",
  "url": "https://www.105.net/news/tutto-news/1390471/le-conseguenze-di-usare-chatgpt-per-scrivere-al-posto-tuo.html",
  "ord_in_thread": 0,
  "author": "Redazione 105",
  "published": "2025-08-14T11:00:00.000+03:00",
  "title": "Le conseguenze di usare ChatGPT per scrivere al posto tuo - Radio 105",
  "text": "tutto news\nCredits: Getty Images\nSempre più persone si affidano all’intelligenza artificiale per scrivere testi, creare contenuti e trovare idee. Ma un recente studio del MIT mette in guardia: delegare subito il lavoro a strumenti come ChatGPT può compromettere seriamente memoria, creatività e la capacità di riconoscersi nei propri pensieri. Insomma, quello che produci potrebbe sembrarti utile, ma non davvero “tuo”.\nI ricercatori hanno diviso i partecipanti in tre gruppi: uno scriveva senza alcun aiuto, uno con un motore di ricerca e uno usando ChatGPT. L’attività cerebrale è stata monitorata con l’elettroencefalogramma (EEG), e i risultati sono stati eloquenti: chi scriveva da solo mostrava una forte attivazione nelle aree legate alla memoria, creatività e controllo cognitivo.\nAl contrario, chi usava l’AI presentava una stimolazione molto più debole, soprattutto nelle regioni responsabili del pensiero critico. Curiosamente, anche il gruppo con il motore di ricerca mostrava più attività cerebrale rispetto a quello che usava ChatGPT, segno che valutare e selezionare le informazioni online implica uno sforzo mentale maggiore che non semplicemente accettare una risposta preconfezionata.\nDal punto di vista psicologico, emerge un altro aspetto interessante: chi scriveva da solo aveva un forte senso di appartenenza ai propri testi. Al contrario, gli utenti di ChatGPT faticavano a sentirsi “autori” delle parole prodotte. Questo dato si riflette anche sulla memoria: chi non aveva usato l’AI ricordava i propri scritti con estrema precisione, mentre chi si era affidato al chatbot tendeva a dimenticarli rapidamente.\nMa c’è una nota positiva. Se si inizia scrivendo da soli, per poi introdurre l’AI in un secondo momento, si registra un aumento dell’attività cerebrale. Il cervello, già attivato, riesce a sfruttare lo stimolo dell’AI in modo costruttivo. Al contrario, partire subito con ChatGPT porta a una passività cognitiva difficile da invertire. L’AI è uno strumento potente, ma va usato dopo aver messo in moto il cervello. Solo così si può trasformare in un alleato e non in una scorciatoia mentale.\nInterviste",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "negative",
  "categories": [
    "Science and Technology",
    "Social Issue",
    "Economy, Business and Finance"
  ],
  "topics": [
    "Science and Technology->social sciences",
    "Science and Technology->technology and engineering",
    "Social Issue->ethics",
    "Social Issue->social networking",
    "Social Issue->social condition",
    "Economy, Business and Finance->computing and information technology",
    "Economy, Business and Finance->media and entertainment industry"
  ],
  "ai_allow": true,
  "has_canonical": false,
  "breaking": false,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [],
    "locations": [],
    "organizations": [
      {
        "name": "MIT",
        "sentiment": "none",
        "tickers": [
          {
            "ticker": null,
            "exchange": null
          }
        ]
      }
    ]
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-08-14T11:50:28.500+03:00",
  "updated": "2025-08-14T11:55:45.000+03:00"
}