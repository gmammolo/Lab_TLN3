{
  "thread": {
    "uuid": "6cd0dac91090da7f8b96fc97e053d6543db1e633",
    "url": "https://www.automoto.it/news/airbag-takata-non-solo-stellantis-in-francia-e-esploso-da-solo-su-una-volkswagen-polo.html",
    "site_full": "www.automoto.it",
    "site": "automoto.it",
    "site_section": "https://www.moto.it/news/confronta-moto.html",
    "site_categories": [
      "media",
      "car_culture",
      "vehicles"
    ],
    "section_title": "Confronta moto - News - Moto.it",
    "site_title": "Auto usate, Km 0 e Auto nuove. Prove, Listini e News su Automoto.it",
    "title": "Airbag Takata: non solo Stellantis, in Francia è esploso \"da solo\" su una Volkswagen Polo - News - Automoto.it",
    "title_full": "Airbag Takata: non solo Stellantis, in Francia è esploso \"da solo\" su una Volkswagen Polo - News - Automoto.it",
    "published": "2025-08-21T11:16:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://img.stcrm.it/images/46103430/1200x/dall-e-2025-02-19-15-11-21-a-detailed-illustration-of-a-deployed-takata-airbag-in-a-car-interior-the-airbag-is-torn-with-visible-shrapnel-and-fabric-damage-the-steering-wheel.jpeg",
    "performance_score": 0,
    "domain_rank": 170331,
    "domain_rank_updated": "2025-06-03T00:00:00.000+03:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "6cd0dac91090da7f8b96fc97e053d6543db1e633",
  "url": "https://www.automoto.it/news/airbag-takata-non-solo-stellantis-in-francia-e-esploso-da-solo-su-una-volkswagen-polo.html",
  "ord_in_thread": 0,
  "author": "Luca Labate",
  "published": "2025-08-21T11:16:00.000+03:00",
  "title": "Airbag Takata: non solo Stellantis, in Francia è esploso \"da solo\" su una Volkswagen Polo - News - Automoto.it",
  "text": "U n nuovo caso di airbag Takata esploso senza urto scuote l’industria automobilistica. Questa volta l’episodio riguarda una Volkswagen Polo di una famiglia francese, il cui airbag passeggero è improvvisamente deflagrato a inizio luglio, senza alcun impatto.\nAll’inizio di luglio, mentre l’auto del figlio di Myriam percorreva una strada in Haute-Garonne, l’airbag passeggero è esploso senza alcun urto. “ Ha fatto un rumore di sibilo e poi una grossa esplosione. Non c’è stato nessun impatto, è esploso da solo ”, ha raccontato la donna a La Dépêche . La nuora è rimasta ferita al collo ed è stata costretta a indossare un collare , mentre il nipotino , presente a bordo, è rimasto profondamente scosso dall’accaduto.\nDopo l’esplosione , la vettura è stata rimorchiata prima da un’officina locale e poi indirizzata verso la concessionaria Volkswagen di Carcassonne. Lì, secondo il racconto della famiglia, i tecnici avrebbero minimizzato la gravità del problema, consentendo alla Polo di circolare senza airbag passeggero. Successivamente, il costruttore ha imputato l’anomalia a un lieve incidente avvenuto un mese e mezzo prima, mentre l’assicurazione ha sostenuto che si tratta chiaramente di un difetto di fabbricazione.\n“ Che la riparazione fosse stata fatta bene o male, l’airbag deve scattare al momento dell’urto, non un mese dopo ”, ha denunciato Myriam. Un esperto indipendente ha poi confermato: si trattava di un airbag Takata , ma l’auto non era mai stata inclusa nei richiami ufficiali.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "negative",
  "categories": [
    "Crime, Law and Justice",
    "Science and Technology"
  ],
  "topics": [
    "Crime, Law and Justice->corporate crime",
    "Science and Technology->technology and engineering",
    "Science and Technology->biomedical science"
  ],
  "ai_allow": true,
  "has_canonical": false,
  "breaking": false,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [],
    "locations": [
      {
        "name": "Carcassonne",
        "sentiment": "none"
      },
      {
        "name": "La Dépêche",
        "sentiment": "none"
      },
      {
        "name": "Myriam",
        "sentiment": "none"
      }
    ],
    "organizations": [
      {
        "name": "Volkswagen",
        "sentiment": "none",
        "tickers": [
          {
            "ticker": null,
            "exchange": null
          }
        ]
      }
    ]
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-08-21T11:26:07.656+03:00",
  "updated": "2025-08-21T11:30:11.000+03:00"
}