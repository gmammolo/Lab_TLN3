{
  "thread": {
    "uuid": "aec4758e70d64cacae7ea42ea2e7c1f86f52a608",
    "url": "https://www.ilgiornale.it/news/guerra/zelensky-conferma-test-flamingo-missile-lungo-raggio-2525280.html",
    "site_full": "www.ilgiornale.it",
    "site": "ilgiornale.it",
    "site_section": "http://www.ilgiornale.it/rss.xml",
    "site_categories": [
      "media",
      "tech",
      "top_news_it",
      "top_news"
    ],
    "section_title": "Il Giornale",
    "site_title": "il Giornale - Ultime notizie su attualit&#xE0;, politica ed economia",
    "title": "Svelato il super missile da 3000km di Kiev: così \"Flamingo\" può colpire Mosca",
    "title_full": "Svelato il super missile da 3000km di Kiev: così \"Flamingo\" può colpire Mosca",
    "published": "2025-08-21T12:08:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://img.ilgcdn.com/sites/default/files/styles/social/public/foto/2025/08/21/1755767375-azjldrgtifxskvvq01tn.jpg?_=1755767375",
    "performance_score": 0,
    "domain_rank": 7699,
    "domain_rank_updated": "2025-06-03T00:00:00.000+03:00",
    "licensing_agency": [],
    "social": {
      "facebook": {
        "likes": 1,
        "comments": 0,
        "shares": 2
      },
      "vk": {
        "shares": 1
      }
    }
  },
  "uuid": "aec4758e70d64cacae7ea42ea2e7c1f86f52a608",
  "url": "https://www.ilgiornale.it/news/guerra/zelensky-conferma-test-flamingo-missile-lungo-raggio-2525280.html",
  "ord_in_thread": 0,
  "author": "redazione@ilgiornale-web.it (Francesca Salvatore)",
  "published": "2025-08-21T12:08:00.000+03:00",
  "title": "Svelato il super missile da 3000km di Kiev: così \"Flamingo\" può colpire Mosca",
  "text": "Il presidente ucraino Volodymyr Zelensky ha annunciato il successo del test del missile da crociera a lungo raggio “Flamingo”, sviluppato dal programma missilistico nazionale. “È il missile di maggior successo che abbiamo finora. Ha una gittata di 3.000 chilometri, il che è cruciale per la nostra difesa”, ha dichiarato Zelensky ai giornalisti, aggiungendo che la produzione di massa è prevista tra la fine di dicembre e i primi mesi del 2026, previa valutazione dei test e delle risorse da destinare al programma.\nZelensky: Ukraine has successfully tested the “Flamingo” missile and is launching its mass production\n— NEXTA (@nexta_tv)\nAt a meeting with journalists on August 20, the President of Ukraine called the Flamingo the most successful Ukrainian development. By the end of the year or in early 2026,…[pic.twitter.com/lg92VJ4lhn][August 21, 2025]\nSecondo fonti industriali, il “Flamingo” è stato progettato dall’azienda Fire Point ed è già in fase avanzata di produzione. Le sue specifiche tecniche ne fanno un’arma di nuova generazione: autonomia di oltre quattro ore di volo, velocità compresa tra 860 e 900 km/h, peso al decollo di circa sei tonnellate e una testata convenzionale da una tonnellata, quasi il doppio di quella montata dai Tomahawk statunitensi. Una capacità che consente di penetrare più facilmente le difese aeree russe e di colpire infrastrutture a grande distanza, incluse aree situate oltre gli Urali.\nLa presentazione di questo sistema missilistico rappresenta un salto di qualità per l’industria bellica ucraina, che dall’inizio della guerra ha moltiplicato gli sforzi per ridurre la dipendenza dagli aiuti occidentali, sviluppando droni, artiglieria e ora sistemi a lungo raggio. L’introduzione del missile “Flamingo” potrebbe modificare significativamente gli equilibri del conflitto. Se la produzione in serie procederà nei tempi annunciati, Kiev disporrà di uno strumento capace non solo di rafforzare la deterrenza militare, ma anche di condizionare il calcolo strategico di Mosca.\nL’arma consentirebbe infatti all’Ucraina di colpire infrastrutture energetiche, logistiche e militari in profondità nel territorio russo, erodendo uno dei principali vantaggi di Mosca: la vastità del proprio spazio strategico.\nSul piano diplomatico, inoltre, la disponibilità di un’arma con simili capacità potrebbe rafforzare la posizione negoziale di Kiev, inviando un messaggio sia al Cremlino sia agli alleati occidentali: l’Ucraina intende giocare un ruolo da protagonista nel determinare i termini della pace, senza limitarsi a difendersi.netiquette.\nQuile norme di comportamento per esteso.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "negative",
  "categories": [
    "Politics",
    "Social Issue",
    "Science and Technology"
  ],
  "topics": [
    "Politics->defence",
    "Social Issue->fraternal and community group",
    "Social Issue->mankind",
    "Science and Technology->scientific research",
    "Science and Technology->technology and engineering",
    "Science and Technology->scientific innovation"
  ],
  "ai_allow": true,
  "has_canonical": false,
  "breaking": true,
  "webz_reporter": false,
  "external_links": [
    "https://it.wikipedia.org/wiki/Netiquette",
    "https://www.it.wikipedia.org/wiki/Netiquette"
  ],
  "external_images": [],
  "internal_images": [],
  "entities": {
    "persons": [
      {
        "name": "Volodymyr Zelensky",
        "sentiment": "negative"
      }
    ],
    "locations": [],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": null,
    "top_news": [
      "top_news_it",
      "top_news"
    ],
    "bias": "center",
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-08-21T12:29:02.277+03:00",
  "updated": "2025-08-22T13:11:54.000+03:00"
}