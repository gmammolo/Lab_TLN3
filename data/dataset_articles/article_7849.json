{
  "thread": {
    "uuid": "1cc3803e45173b1034dc30da5a2ced9a592e989d",
    "url": "https://www.lastampa.it/cronaca/2026/01/08/news/incidenti_guasti_e_paura_allarme_sicurezza_per_gli_impianti_di_risalita_dello_sci-15459722/",
    "site_full": "www.lastampa.it",
    "site": "lastampa.it",
    "site_section": "https://lasentinella.gelocal.it/ivrea",
    "site_categories": [
      "web_design_html",
      "tech",
      "top_news_it",
      "top_news",
      "arts, culture and entertainment",
      "human interest",
      "economy, business and finance",
      "lifestyle and leisure",
      "crime, law and justice",
      "politics"
    ],
    "section_title": "\n   La Sentinella - Ivrea\n  ",
    "site_title": "La Stampa - Ultime notizie di cronaca e news dall'Italia e dal mondo",
    "title": "Incidenti, guasti e polemiche. Allarme sicurezza per gli impianti di risalita dello sci - La Stampa",
    "title_full": "Incidenti, guasti e polemiche. Allarme sicurezza per gli impianti di risalita dello sci - La Stampa",
    "published": "2026-01-08T08:29:00.000+02:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://www.gedistatic.it/content/gnn/img/lastampa/2026/01/08/072929790-f9e4445b-c863-4d78-947d-588ccdf83e48.jpg",
    "performance_score": 4,
    "domain_rank": 4473,
    "domain_rank_updated": "2026-01-04T23:00:00.000+02:00",
    "licensing_agency": [],
    "social": {
      "facebook": {
        "likes": 40,
        "comments": 11,
        "shares": 1
      },
      "vk": {
        "shares": 0
      }
    }
  },
  "uuid": "1cc3803e45173b1034dc30da5a2ced9a592e989d",
  "url": "https://www.lastampa.it/cronaca/2026/01/08/news/incidenti_guasti_e_paura_allarme_sicurezza_per_gli_impianti_di_risalita_dello_sci-15459722/",
  "ord_in_thread": 0,
  "author": "Max Cassani",
  "published": "2026-01-08T08:29:00.000+02:00",
  "title": "Incidenti, guasti e polemiche. Allarme sicurezza per gli impianti di risalita dello sci - La Stampa",
  "text": "Macugnaga, Pila, San Martino di Castrozza. Un incidente e due guasti ad altrettanti impianti di risalita in quattro giorni , fra il 30 dicembre e il 2 gennaio. Un po’ troppi per non far scattare l’allarme e sollevare l’attenzione sul tema della sicurezza dei trasporti a fune in montagna. Un volano imprescindibile per l’economia e la sopravvivenza delle terre alte, ma anche un titolo a più colonne quando qualcosa s’inceppa o, peggio, l’incidente si trasforma in tragedia. Come nel maggio 2021 a Stresa , quando il cedimento della fune traente della funivia del Mottarone causò la caduta di una delle cabine in transito, provocando la morte di quattordici persone.\nSarà l’analisi della «scatola nera» a illuminare gli inquirenti sulla ragione dell’incidente accaduto martedì scorso alla funivia di Macugnaga , peraltro molto simile a quella del Mottarone , anche come data di costruzione risalente agli anni Sessanta. Di sicuro, come spiegato a caldo anche da Filippo Besozzi, l’amministratore della società che gestisce l’impianto che porta su fino agli oltre 2800 metri del monte Moro, «si è trattato di un inconveniente tecnico . L’impianto non ha correttamente decelerato durante l’avvicinamento delle cabine alle stazioni del secondo tronco: il sistema di frenata è automatico, gestito da congegni elettronici e dobbiamo capire cosa non abbia funzionato».\nNonostante l’azionamento del freno di emergenza da parte dei due vetturini, le cabine sono comunque finite contro le barriere di protezione , con 15 passeggeri a bordo. Un incidente serio, anche se per fortuna non c’è stato alcun ferito grave. La funivia ora è stata posta sotto sequestro dalla magistratura.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "negative",
  "categories": [
    "Disaster and Accident"
  ],
  "topics": [
    "Disaster and Accident->accident and emergency incident"
  ],
  "ai_allow": true,
  "has_canonical": false,
  "breaking": true,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [
      {
        "name": "Filippo Besozzi",
        "sentiment": "none"
      },
      {
        "name": "Moro",
        "sentiment": "none"
      }
    ],
    "locations": [
      {
        "name": "San Martino di Castrozza",
        "sentiment": "none"
      },
      {
        "name": "Macugnaga",
        "sentiment": "none"
      },
      {
        "name": "Mottarone",
        "sentiment": "none"
      },
      {
        "name": "Stresa",
        "sentiment": "none"
      }
    ],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [
      "trusted_news"
    ],
    "top_news": [
      "top_news_it",
      "top_news"
    ],
    "bias": "center",
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2026-01-08T08:45:29.121+02:00",
  "updated": "2026-01-09T09:09:04.000+02:00"
}