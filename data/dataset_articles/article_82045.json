{
  "thread": {
    "uuid": "120c7ecc34f18c2677aeff05f9d9e51fa4d8e2be",
    "url": "https://console-tribe.com/news/a-quiet-place-the-road-ahead-disponibile-da-oggi-296243",
    "site_full": "console-tribe.com",
    "site": "console-tribe.com",
    "site_section": "https://www.console-tribe.com",
    "site_categories": [
      "hobbies_and_interests",
      "video_and_computer_games"
    ],
    "section_title": "Console-Tribe",
    "title": "A Quiet Place: The Road Ahead disponibile da oggi",
    "title_full": "A Quiet Place: The Road Ahead disponibile da oggi",
    "published": "2024-10-17T18:17:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "",
    "performance_score": 0,
    "domain_rank": 78629,
    "domain_rank_updated": "2024-10-15T00:00:00.000+03:00",
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "120c7ecc34f18c2677aeff05f9d9e51fa4d8e2be",
  "url": "https://console-tribe.com/news/a-quiet-place-the-road-ahead-disponibile-da-oggi-296243",
  "ord_in_thread": 0,
  "parent_url": null,
  "author": "Luca Saati",
  "published": "2024-10-17T18:17:00.000+03:00",
  "title": "A Quiet Place: The Road Ahead disponibile da oggi",
  "text": "Saber Interactive, Paramount Game Studios e lo sviluppatore Stormind Games sono entusiasti di lanciare oggi A Quiet Place: The Road Ahead , il gioco horror per giocatore singolo ispirato alla serie A Quiet Place di Paramount Pictures, acclamata dalla critica. Usate il vostro ingegno, insieme a tutti gli strumenti che riuscite a trovare, per rimanere in silenzio e sopravvivere alle creature mortali che vi inseguono in ogni momento. A Quiet Place: The Road Ahead è disponibile in formato digitale per PC, PlayStation 5 e Xbox Series X|S al prezzo di 24,99 euro. Le copie fisiche del gioco per PlayStation 5 e Xbox Series X sono disponibili presso i principali rivenditori.\nA Quiet Place: The Road Ahead viene lanciato oggi accompagnato da un aggiornamento gratuito che introduce la nuova ed entusiasmante funzione “Rilevamento del rumore del microfono”. Se attivata, questa modalità utilizza un microfono collegato per catturare qualsiasi rumore della vita reale, trasformandolo in suoni di gioco che le creature possono rilevare. Sperimentate la tensione e la suspense a un livello completamente nuovo, mentre cercate di rimanere in silenzio di fronte alla paura, ma ricordate di non fare rumore!\nCatturando il terrore frenetico, l’atmosfera snervante e l’avvincente dramma umano che hanno reso famoso il franchise, A Quiet Place: The Road Ahead è pensato per i fan dei film, dei videogiochi horror e delle avventure guidate dalla storia. Con nient’altro che il vostro ingegno e i semplici strumenti di cui potete disporre, dovrete superare le numerose sfide e gli ostacoli che vi si pareranno davanti, cercando di sopravvivere ai pericoli sempre in agguato.\nVivete lo straziante viaggio di Alex, un giovane studente universitario che soffre di asma e lotta per sopravvivere alla fine del mondo. Ma le creature da incubo che si aggirano per la terra non sono le uniche minacce che dovrete affrontare mentre viaggiate attraverso le rovine della civiltà alla ricerca di un rifugio sicuro per voi e la vostra famiglia.\nhttps://youtu.be/Sb_C7p0prc0\nDiscutine sul forum",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Arts, Culture and Entertainment",
    "Science and Technology",
    "Lifestyle and Leisure"
  ],
  "ai_allow": true,
  "webz_reporter": false,
  "external_links": [
    "https://youtu.be/Sb_C7p0prc0",
    "https://www.youtu.be/Sb_C7p0prc0"
  ],
  "external_images": [],
  "entities": {
    "persons": [],
    "organizations": [],
    "locations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "rating": null,
  "crawled": "2024-10-18T01:10:09.032+03:00",
  "updated": "2024-10-18T01:10:09.032+03:00"
}