{
  "thread": {
    "uuid": "f03a2a7956a8a85386023423e337d6ea4a759502",
    "url": "https://www.ilsole24ore.com/art/farmaco-anti-bronchiolite-gratis-novembre-tutti-neonati-ecco-chi-puo-ricevere-AGGAfKc",
    "site_full": "www.ilsole24ore.com",
    "site": "ilsole24ore.com",
    "site_section": "https://ilsole24ore.com",
    "site_categories": [
      "media"
    ],
    "section_title": "Il Sole 24 Ore: notizie di economia, finanza, borsa, fisco, cronaca italiana ed esteri - Il Sole 24 ORE",
    "title": "Farmaco anti bronchiolite gratis da novembre a tutti i neonati, ecco chi lo può ricevere - Il Sole 24 ORE",
    "title_full": "Farmaco anti bronchiolite gratis da novembre a tutti i neonati, ecco chi lo può ricevere - Il Sole 24 ORE",
    "published": "2024-10-18T00:51:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://i2.res.24o.it/images2010/Editrice/ILSOLE24ORE/ILSOLE24ORE/Online/Immagini/ArticleGallery/Norme%20e%20Tributi/2017/03/Ritagli/02-ospedale-reparto-maternita-kSEI--835x437@IlSole24Ore-Web.jpg?r=1170x507",
    "performance_score": 0,
    "domain_rank": 2149,
    "domain_rank_updated": "2024-10-15T00:00:00.000+03:00",
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "f03a2a7956a8a85386023423e337d6ea4a759502",
  "url": "https://www.ilsole24ore.com/art/farmaco-anti-bronchiolite-gratis-novembre-tutti-neonati-ecco-chi-puo-ricevere-AGGAfKc",
  "ord_in_thread": 0,
  "parent_url": null,
  "author": "Marzio Bartoloni",
  "published": "2024-10-18T00:51:00.000+03:00",
  "title": "Farmaco anti bronchiolite gratis da novembre a tutti i neonati, ecco chi lo può ricevere - Il Sole 24 ORE",
  "text": "Dal prossimo novembre tutti i neonati in tutta Italia potranno accedere gratuitamente al farmaco - una sorta di “vaccino”- contro il virus respiratorio sinciziale che può provocare infezioni gravi come la bronchiolite. La Conferenza Stato-Regioni ha infatti approvato l'intesa che stanzia 50 milioni e sancisce il via libera alla nuova campagna di immunizzazione che chiude così una vicenda che ha sollevato molto clamore, soprattutto dopo lo stop al farmaco in alcune Regioni , soprattutto quelle del Sud, perché impossibilitate ad acquistarlo in quanto in piano di rientro. Il virus sinciziale e il monoclonale Il virus respiratorio sinciziale può portare nei neonati a casi gravi di bronchiolite. Ogni anno nel mondo causa la morte di circa 100mila bambini con meno di 5 anni. In Italia, nel 2023, si sono registrati 15mila ricoveri per bronchiolite, di cui 3mila in terapia intensiva, e ci sono stati 16 decessi. Una svolta è rappresentata dall'anticorpo monoclonale che ha dimostrato di poter prevenire il 90% delle ospedalizzazioni e che ora il ministero della Salute insieme alle Regioni rende disponibile gratuitamente per il trattamento dei neonati. Si tratta in particolare dell'anticorpo monoclonale Nirsevimab e che ora potrà essere impiegato in tempo con l'inizio della stagione epidemica.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Health",
    "Science and Technology"
  ],
  "ai_allow": true,
  "webz_reporter": false,
  "external_links": [],
  "external_images": [],
  "entities": {
    "persons": [],
    "organizations": [],
    "locations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "rating": null,
  "crawled": "2024-10-18T01:23:45.584+03:00",
  "updated": "2024-10-18T01:23:45.584+03:00"
}