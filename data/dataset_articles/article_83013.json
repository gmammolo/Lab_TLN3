{
  "thread": {
    "uuid": "6944d934d0922b58b8e2517619b9460c2723a4bf",
    "url": "https://www.smartworld.it/news/beta-2-1-android-16-pixel.html",
    "site_full": "www.smartworld.it",
    "site": "smartworld.it",
    "site_section": "http://www.androidworld.it/feed/#3",
    "site_categories": [
      "television",
      "tech",
      "entertainment"
    ],
    "section_title": "SmartWorld",
    "site_title": null,
    "title": "Nuova beta di Android 16 per i Pixel: ecco i bug risolti",
    "title_full": "Nuova beta di Android 16 per i Pixel: ecco i bug risolti",
    "published": "2025-02-28T00:15:00.000+02:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://www.smartworld.it/images/2025/02/15/android-16_1200x675.jpg",
    "performance_score": 0,
    "domain_rank": 49118,
    "domain_rank_updated": "2025-02-24T23:00:00.000+02:00",
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "6944d934d0922b58b8e2517619b9460c2723a4bf",
  "url": "https://www.smartworld.it/news/beta-2-1-android-16-pixel.html",
  "ord_in_thread": 0,
  "parent_url": null,
  "author": "Vincenzo Ronca",
  "published": "2025-02-28T00:15:00.000+02:00",
  "title": "Nuova beta di Android 16 per i Pixel: ecco i bug risolti",
  "text": "Nuova beta di Android 16 per i Pixel: ecco i bug risolti\nGoogle ha appena rilasciato una nuova beta di Android 16 per i suoi Pixel. Stavolta non si tratta di un aggiornamento corposo, visto che si tratta di una beta intermedia (ecco come aderire alla beta di Android).\nL'aggiornamento appena introdotto da Google per i Pixel consiste nella Beta 2.1 di Android 16. Il percorso della nuova generazione del robottino verde è iniziato il mese scorso, con Google che rilascerà la prima versione stabile entro l'estate.\nLa nuova beta appena rilasciata da Google consiste nella build identificata dal codice BP22.250124.010. Come menzionato sopra, si tratta di un aggiornamento intermedio, come spesso abbiamo visto accadere durante il programma beta di Android. Si tratta quindi dell'introduzione di una serie di bugfix. Andiamo a vederli nel dettaglio:\n- Risolto un problema che a volte impediva ai dispositivi di entrare in modalità Doze.\n- Risolti i problemi che causavano la visualizzazione a scatti di alcune animazioni durante la configurazione degli sfondi live.\n- È stato risolto un problema che a volte causava il riavvio dei dispositivi.\n- Risolti vari altri problemi che incidevano sulla stabilità, sulla connettività e sulle prestazioni del sistema.\nCon questo aggiornamento si dovrebbe quindi poter vedere dei miglioramenti sostanziali sulla modalità Doze, quella che anni fa venne introdotta su Android per incrementare l'efficienza energetica di Android stesso.\nNella pratica, la modalità si occupa di ibernare le app che sono in background dopo un certo tempo di inutilizzo. Potrebbero quindi accadere che vedremo i nostri Pixel godere di una maggiore autonomia dopo questa Beta 2.1 di Android.\nOltre ai bugfix che troviamo elencati sopra, il nuovo aggiornamento introduce le patch di sicurezza Android di febbraio 2025, in attesa di quelle che arriveranno con la prossima beta di marzo.\nQuesta nuova beta pubblica di Android 16 è riservata esclusivamente ai Pixel supportati, ovvero Pixel 6, Pixel 6 Pro, Pixel 6a, Pixel 7, Pixel 7 Pro, Pixel 7a, Pixel Tablet, Pixel Fold, Pixel 8, Pixel 8 Pro, Pixel 8a, Pixel 9, Pixel 9 Pro, Pixel 9 Pro XL, e Pixel 9 Pro Fold. Proprio sopra vi abbiamo lasciato il link per entrare nella beta di Android. Se foste interessati al percorso opposto, vi ricordiamo anche come effettuare il downgrade dalla beta).\nPrecisiamo che Android 16 Beta 2.1 arriverà automaticamente via OTA a chi ha già aderito alla prima beta, e che quindi l'ha già installata.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Science and Technology",
    "Economy, Business and Finance",
    "Lifestyle and Leisure"
  ],
  "topics": [
    "Science and Technology->technology and engineering",
    "Economy, Business and Finance->products and services",
    "Economy, Business and Finance->computing and information technology",
    "Lifestyle and Leisure->lifestyle"
  ],
  "ai_allow": true,
  "has_canonical": false,
  "breaking": false,
  "webz_reporter": false,
  "external_links": [],
  "external_images": [],
  "entities": {
    "persons": [],
    "organizations": [],
    "locations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": null,
  "rating": null,
  "crawled": "2025-02-28T00:38:40.672+02:00",
  "updated": "2025-02-28T00:38:40.672+02:00"
}