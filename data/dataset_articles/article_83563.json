{
  "thread": {
    "uuid": "47b7f757814aab7a24b2827009d79e09946c1b69",
    "url": "https://qds.it/kia-accelera-sullelettrico-allev-day-svelati-3-nuovi-modelli",
    "site_full": "qds.it",
    "site": "qds.it",
    "site_section": "https://www.qds.it",
    "site_categories": [
      "media",
      "law_government_and_politics",
      "politics"
    ],
    "section_title": "QdS - Regionale di Economia Business Istituzioni Ambiente No Profit e Consumo",
    "site_title": null,
    "title": "Kia accelera sull'elettrico: all'EV Day svelati 3 nuovi modelli",
    "title_full": "Kia accelera sull'elettrico: all'EV Day svelati 3 nuovi modelli",
    "published": "2025-02-27T19:39:00.000+02:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "",
    "performance_score": 0,
    "domain_rank": 100584,
    "domain_rank_updated": "2025-02-24T23:00:00.000+02:00",
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "47b7f757814aab7a24b2827009d79e09946c1b69",
  "url": "https://qds.it/kia-accelera-sullelettrico-allev-day-svelati-3-nuovi-modelli",
  "ord_in_thread": 0,
  "parent_url": null,
  "author": "askanews",
  "published": "2025-02-27T19:39:00.000+02:00",
  "title": "Kia accelera sull'elettrico: all'EV Day svelati 3 nuovi modelli",
  "text": "Milano, 27 feb. (askanews) – Kia accelera nella strategia di elettrificazione con la presentazione di tre modelli in occasione dell’Ev Day a Tarragona in Spagna. Si tratta della elettriche EV4, PV5 e del concept EV2. La EV4, presentata come concept all’EV Day 2023 a Seoul, è una vettura di segmento C proposta in versione sedan e hatchback. La PV5 svelata al Ces 2024 è il primo modello costruito sulla piattaforma modulare Pbv (Platform Beyond Vehicle) offerto nelle versioni Cargo, Passenger, Wav, con accesso per carrozzine, e Crew. La EV2 invece è un suv compatto di segmento B che completa la famiglia EV.\n“Kia è impegnata nel perseguire il suo obiettivo di divenire brand leader a livello mondiale per i veicoli elettrici e primo fornitore di soluzioni di mobilità sostenibile, aumentando le possibilità di scelta e migliorando le esperienze da offrire ai clienti. Ampliando la nostra pluripremiata gamma di modelli e puntando sull’accessibilità dei prezzi con modelli come Kia EV4 e Kia Concept EV2, cerchiamo di democratizzare i veicoli elettrici, in modo da rendere accessibili a tutti i vantaggi della mobilità sostenibile”, ha dichiarato Ho Sung Song, presidente e Ceo.\n“In un momento storico che vede una domanda di prodotti ed esperienze personalizzate in continua crescita, gli acquirenti si aspettano che i produttori sappiano soddisfare le loro esigenze”, ha aggiunto Song. “Come pioniere dei Pbv, Kia, attraverso PV5, combina un approccio orientato al cliente con una tecnologia EV avanzata per trasformare la mobilità personale”.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Science and Technology",
    "Economy, Business and Finance",
    "Environment"
  ],
  "topics": [
    "Science and Technology->technology and engineering",
    "Economy, Business and Finance->business strategy and marketing",
    "Economy, Business and Finance->products and services",
    "Environment->global warming",
    "Environment->energy resources",
    "Environment->sustainability"
  ],
  "ai_allow": true,
  "has_canonical": false,
  "breaking": false,
  "webz_reporter": false,
  "external_links": [],
  "external_images": [],
  "entities": {
    "persons": [],
    "organizations": [],
    "locations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": null,
  "rating": null,
  "crawled": "2025-02-28T01:39:52.053+02:00",
  "updated": "2025-02-28T01:39:52.053+02:00"
}