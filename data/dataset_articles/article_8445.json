{
  "thread": {
    "uuid": "e8d1e9fa1a2cdc2dce877a54201e6bac325b6cc5",
    "url": "https://www.open.online/2024/06/22/new-york-taylor-swift-incendio-appartamento-video",
    "site_full": "www.open.online",
    "site": "open.online",
    "site_section": "http://www.open.online",
    "site_categories": [
      "non_standard_content",
      "adult",
      "top_news"
    ],
    "section_title": "Open - Il giornale online fondato da Enrico Mentana",
    "title": "New York, incendio nell'appartamento di Taylor Swift: «Penso che moriremo». Ma la cantante doma le fiamme - Il video - Open",
    "title_full": "New York, incendio nell'appartamento di Taylor Swift: «Penso che moriremo». Ma la cantante doma le fiamme - Il video - Open",
    "published": "2024-06-22T09:50:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://static.open.online/wp-content/uploads/2024/06/Meride-Think-stream-6.jpg",
    "performance_score": 0,
    "domain_rank": 29699,
    "domain_rank_updated": "2024-06-18T13:08:21.000+03:00",
    "reach": null,
    "social": {
      "facebook": {
        "likes": 0,
        "comments": 0,
        "shares": 0
      },
      "gplus": {
        "shares": 0
      },
      "pinterest": {
        "shares": 0
      },
      "linkedin": {
        "shares": 0
      },
      "stumbledupon": {
        "shares": 0
      },
      "vk": {
        "shares": 0
      }
    }
  },
  "uuid": "e8d1e9fa1a2cdc2dce877a54201e6bac325b6cc5",
  "url": "https://www.open.online/2024/06/22/new-york-taylor-swift-incendio-appartamento-video",
  "ord_in_thread": 0,
  "parent_url": null,
  "author": "Redazione",
  "published": "2024-06-22T09:50:00.000+03:00",
  "title": "New York, incendio nell'appartamento di Taylor Swift: «Penso che moriremo». Ma la cantante doma le fiamme - Il video - Open",
  "text": "Non serve essere appassionati del genere per sapere che questo è il periodo d’oro di [Taylor Swift](https://www.open.online/temi/taylor-swift/): non solo [è stata eletta](https://www.open.online/2023/12/06/time-taylor-swift-persona-anno-2023/) persona dell’anno 2023 dalla prestigiosa rivista Time, [è entrata](https://www.open.online/2023/10/27/taylor-swift-miliardaria-scalata-popstar-video/) nel ristrettissimo club dei miliardari d’America con una valutazione da 1,1 miliardi di dollari, e ha attirato l’attenzione degli economisti perché in ogni città dove porta il suo tour, la cantante ha il “potere magico” di [far decollare](https://www.open.online/2024/06/15/taylor-swift-tassi-interesse-regno-unito-bank-england/) i prezzi di hotel, voli, ristoranti e altri servizi, perché a crescere esponenzialmente è pure la disponibilità a spendere dei suoi fan. Adesso, però, Swift ha tirato fuori dal cappello un altro talento: quello di domare gli incendi. L’incendio L’artista è infatti riuscita a evitare che le fiamme divorassero il suo appartamento a New York: in un video, girato dalla cantautrice Gracie Abrams, la si vede imbracciare un estintore e puntarlo contro i fornelli della cucina, dove sui banconi di marmo arde un fuoco pericoloso. Swift, all’inizio spaesata, chiede alla collega come fare a risolvere la situazione. Poi ironizza, ripetendo più volte: «Penso che moriremo». Esito scongiurato: Swift ha infine preso coraggio e estinto il fuoco. Pur constatando: «le nostre borse sono rovinate, e le mie scarpe e l’intera stanza credo». La clip è stata postata sui social da Abrams, che ha commentato: «Scrivere un’intera canzone dalle 2 del mattino alle 6 del mattino è stata una delle cose più divertenti che abbia mai fatto in vita mia. @taylorswift ora sappiamo come usare un estintore. Love you». Leggi anche: [Londra, le ambientaliste irrompono all’aeroporto e gettano vernice sui jet: ma quello di Taylor Swift sfugge al blitz – Il video](https://www.open.online/2024/06/20/londra-blitz-ambientaliste-aeroporto-vernice-jet-taylor-swift-video) [Taylor Swift, Coldplay, David Gilmour e gli altri: l’estate italiana dei live più attesi](https://www.open.online/2024/06/16/migliori-concerti-internazionali-estate-2024) [Taylor Swift fa impazzire pure i mercati: ecco perché il suo tour può influire sui tassi d’interesse in Regno Unito](https://www.open.online/2024/06/15/taylor-swift-tassi-interesse-regno-unito-bank-england)",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Disaster and Accident",
    "Arts, Culture and Entertainment"
  ],
  "webz_reporter": false,
  "external_links": [],
  "external_images": [],
  "entities": {
    "persons": [],
    "organizations": [],
    "locations": []
  },
  "rating": null,
  "crawled": "2024-06-22T13:11:22.572+03:00",
  "updated": "2024-06-22T13:11:22.572+03:00"
}