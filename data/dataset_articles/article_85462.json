{
  "thread": {
    "uuid": "20104c52c127096665fe042ab83d97ee88d036cc",
    "url": "https://www.ilgiorno.it/milano/cronaca/la-biopasta-e-i-5f4decef",
    "site_full": "www.ilgiorno.it",
    "site": "ilgiorno.it",
    "site_section": "https://zazoom.it",
    "site_categories": [
      "media",
      "top_news_it",
      "top_news"
    ],
    "section_title": "Zazoom Social News - Ultime News",
    "site_title": "Il Giorno | Tutte le ultime notizie in tempo reale dalla Lombardia",
    "title": "La biopasta e i cerotti green salva-coralli",
    "title_full": "La biopasta e i cerotti green salva-coralli",
    "published": "2025-07-31T06:44:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://www.ilgiorno.it/image-service/view/acePublic/alias/contentid/MjI4ODY4OTAtNDhiZS00/0/la-biopasta-e-i-cerotti-green-salva-coralli.jpeg?f=16:9&amp;w=1200&amp;h=630",
    "performance_score": 0,
    "domain_rank": 20157,
    "domain_rank_updated": "2025-06-03T00:00:00.000+03:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 1
      },
      "vk": {
        "shares": 0
      }
    }
  },
  "uuid": "20104c52c127096665fe042ab83d97ee88d036cc",
  "url": "https://www.ilgiorno.it/milano/cronaca/la-biopasta-e-i-5f4decef",
  "ord_in_thread": 0,
  "author": "Il Giorno",
  "published": "2025-07-31T06:44:00.000+03:00",
  "title": "La biopasta e i cerotti green salva-coralli",
  "text": "Una biopasta per salvare e restaurare i coralli. E un cerotto naturale per curarli. Sono le ultime invenzioni studiate dai ricercatori del Marhe Center - il centro studi dell’ Università di Milano-Bicocca alle Maldive - insieme all’Istituto Italiano di Tecnologia e all’Acquario di Genova.\nIl nuovo materiale brevettato si chiama “ Active Biopaste ”, è una pasta a base di olio di soia modificato e grafene che, una volta mescolata, indurisce ancorando i coralli e accelerandone la crescita grazie alla tecnologia della mineralizzazione elettrochimica . \"Ciò che rende unica la nostra soluzione è l’integrazione di due funzioni fondamentali in un solo materiale innovativo – spiega Gabriele Corigliano, primo autore dello studio e dottorando in Scienze Marine alla Bicocca e nell’unità Smart Materials –. Da un lato, questa pasta semplifica il fissaggio dei coralli, rendendolo più sicuro e affidabile sia nei vivai subacquei sia sulla barriera corallina. Dall’altro, grazie alle sue proprietà conduttive, stimola la crescita dei coralli attraverso la Mineral Accretion Technology , tecnica che utilizza correnti elettriche a bassa intensità per depositare su strutture metalliche carbonato di calcio, il materiale impiegato dai coralli per costruire i propri scheletri\".\nIl secondo studio - che vede il dottorando Vincenzo Scribano come primo autore - ha portato alla creazione di una sorta di cerotto che unisce un film idrofilo caricato con antibiotici e realizzato con chitosano (polimero che deriva dai crostacei) a un sigillante naturale idrofobico a base di cera d’api e oli vegetali di girasole e lino. \"Questa tecnologia ci permette di curare i coralli da malattie aggressive che tendono a danneggiarne i tessuti e a diffondersi rapidamente nelle barriere coralline\", spiega Scribano.Si.Ba.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Environment",
    "Science and Technology"
  ],
  "topics": [
    "Environment->ecosystem",
    "Environment->endangered species",
    "Environment->conservation",
    "Science and Technology->marine science",
    "Science and Technology->biomedical science",
    "Science and Technology->scientific research"
  ],
  "ai_allow": true,
  "has_canonical": false,
  "breaking": null,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [
      {
        "name": "Gabriele Corigliano",
        "sentiment": "none"
      }
    ],
    "locations": [
      {
        "name": "Maldive",
        "sentiment": "none"
      },
      {
        "name": "Genova",
        "sentiment": "none"
      }
    ],
    "organizations": [
      {
        "name": "Istituto Italiano di Tecnologia",
        "sentiment": "none",
        "tickers": []
      },
      {
        "name": "Marhe Center",
        "sentiment": "none",
        "tickers": []
      }
    ]
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [
      "top_news_it",
      "top_news"
    ],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-07-31T08:16:15.634+03:00",
  "updated": "2025-08-01T09:05:07.000+03:00"
}