{
  "thread": {
    "uuid": "6b8302a430a1d9524440ff1672226fe3a4d0ffc7",
    "url": "https://www.padovaoggi.it/cronaca/battaglia-aggressione-auto-politico-4-settembre-2025.html",
    "site_full": "www.padovaoggi.it",
    "site": "padovaoggi.it",
    "site_section": "https://www.zazoom.it/2024-11-18/affluenza-il-dato-definitivo-di-forli-in-citta-non-si-supera-il-47/15819488",
    "site_categories": [
      "media",
      "top_news_it",
      "top_news"
    ],
    "section_title": "Ultima Ora - Ultime Notizie Zazoom Social News",
    "site_title": "PadovaOggi - cronaca e notizie da Padova",
    "title": "Da deputato a \"sceriffo\": messa in salvo una donna picchiata dal marito",
    "title_full": "Da deputato a \"sceriffo\": messa in salvo una donna picchiata dal marito",
    "published": "2025-09-04T02:16:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://www.padovaoggi.it/~media/horizontal-hi/63954542800881/alberto-stefani-8.jpg",
    "performance_score": 6,
    "domain_rank": 113080,
    "domain_rank_updated": "2025-06-03T00:00:00.000+03:00",
    "licensing_agency": [],
    "social": {
      "facebook": {
        "likes": 140,
        "comments": 49,
        "shares": 1
      },
      "vk": {
        "shares": 0
      }
    }
  },
  "uuid": "6b8302a430a1d9524440ff1672226fe3a4d0ffc7",
  "url": "https://www.padovaoggi.it/cronaca/battaglia-aggressione-auto-politico-4-settembre-2025.html",
  "ord_in_thread": 0,
  "author": "Cesare Arcolini",
  "published": "2025-09-04T02:16:00.000+03:00",
  "title": "Da deputato a \"sceriffo\": messa in salvo una donna picchiata dal marito",
  "text": "/ Pernumia\nDa deputato a \"sceriffo\": messa in salvo una donna picchiata dal marito\nAlberto Stefani ieri sera 3 settembre mentre stava raggiungendo Conselve per un convegno ha notato su un'altra auto un 52enne che percuoteva la moglie e ha avvisato il 112. L'aggressore è stato assicurato alla giustizia\nE' successo tutto ieri 3 settembre poco prima dell'ora di pranza nel padovano a cavallo tra Battaglia Terme e Pernumia. Ha intuito che una donna era in difficoltà e non ha esitato ad intervenire. Grazie al suo intuito e senso civico la vittima è stata messa in sicurezza dai carabinieri e il marito è stato arrestato. In una nota sui suoi social l'ex sindaco di Borgoricco, attuale deputato della Repubblica, il leghista Alberto Stefani, ha scritto: «Mentre mi dirigevo ad un convegno nel padovano, mi sono accorto che nell’auto davanti a me si stava consumando un’aggressione brutale ai danni di una donna. Un uomo seduto sul sedile posteriore la stava percuotendo ripetutamente. Ho seguito il mezzo e avvisato i carabinieri. In pochi secondi sono intervenuti e hanno interrotto l’aggressione. Per questo li ringrazio di cuore. Subito dopo il fatto ho prestato testimonianza e depositato alcuni video che testimoniano la condotta dell’uomo. Sia chiaro: chi tocca una donna tocca tutti noi».\nAlberto Stefani si trovava in auto con al volante Nicolò Comis, assessore di Cadoneghe e a fianco il portavoce del sottosegretario Andrea Ostellari, Carlo Melina. Stavano andando ad una serata Colidetti a Conselve organizzata nell'ambito della fiera di Sant'Agostino. L'attenzione dei tre è stata attirata appunto da una Volkswagen che li precedeva con a bordo due donne e un uomo sul sedile posteriore. Proprio quest'ultimo, dalla ricostruzione del 32enne deputato padovano, ha riempito di botte la moglie e Stefani ha chiamato il 112. Subito dopo l'allarme al 112 sono intervenute due pattuglie dell'Arma del Radiomobile di Abano e della stazione di Galzignano Terme. Il marito violento di 52 anni è stato subito isolato dalla moglie di 63 anni visibilmente contusa. Vivono a Pernumia e sono italiani.\nI carabinieri hanno faticato non poco a convincere il 52enne a tranquillizzarsi e a scendere a miti consigli. A sua volta l'esagitato ha inveito anche contro i carabinieri e lo stesso politico leghista. In caserma il colpo di scena: la moglie al momento non ha formalizzato regolare denuncia nei confronti del marito. L'uomo è stato dunque arrestato per resistenza a pubblico ufficiale. Il leghista Stefani ha ringraziato pubblicamente i carabinieri per il tempestivo intervento effettuato a tutela della sicurezza della vittima. Ai militari ha fornito anche un paio di video che ha effettuato con il suo smartphone quando si è reso conto che nell'auto che precedeva la sua vi era una situazione comunque pericolosa.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Crime, Law and Justice",
    "Human Interest",
    "Social Issue"
  ],
  "topics": [
    "Crime, Law and Justice->assault",
    "Human Interest->human mishap",
    "Social Issue->women",
    "Social Issue->abusive behaviour"
  ],
  "ai_allow": true,
  "has_canonical": false,
  "breaking": null,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [
      {
        "name": "Alberto Stefani",
        "sentiment": "none"
      }
    ],
    "locations": [
      {
        "name": "Pernumia",
        "sentiment": "none"
      },
      {
        "name": "Battaglia Terme",
        "sentiment": "none"
      },
      {
        "name": "Borgoricco",
        "sentiment": "none"
      }
    ],
    "organizations": [
      {
        "name": "Repubblica",
        "sentiment": "none",
        "tickers": [
          {
            "ticker": null,
            "exchange": null
          }
        ]
      }
    ]
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [
      "top_news_it",
      "top_news"
    ],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-09-04T07:43:46.435+03:00",
  "updated": "2025-09-05T08:07:37.000+03:00"
}