{
  "thread": {
    "uuid": "39476e39fe63c582f4c78f5549c48cc8ab7da845",
    "url": "https://www.sargarmiyerooz.ir/بخش-%DA%AF%D9%88%DA%AF%D9%84-%D9%86%DB%8C%D9%88%D8%B2-3/37961-%D8%AE%D8%A8%D8%B1-%D8%AE%D9%88%D8%B4-%D8%B3%D8%B1%D9%BE%D8%B1%D8%B3%D8%AA-%D8%B5%D9%86%D8%AF%D9%88%D9%82-%D8%A8%D8%A7%D8%B2%D9%86%D8%B4%D8%B3%D8%AA%DA%AF%DB%8C-%D8%A8%D8%B1%D8%A7%DB%8C-%D8%A8%D8%A7%D8%B2%D9%86%D8%B4%D8%B3%D8%AA%DA%AF%D8%A7%D9%86-%DA%A9%D8%B4%D9%88%D8%B1%DB%8C-%D8%BA%D8%A7%D9%81%D9%84%DA%AF%DB%8C%D8%B1%DB%8C-%D8%B4%DA%AF%D9%81%D8%AA-%D8%A7%D9%86%DA%AF%DB%8C%D8%B2-%D8%A8%D8%B1%D8%A7%DB%8C-%D8%A8%D8%A7%D8%B2%D9%86%D8%B4%D8%B3%D8%AA%DA%AF%D8%A7%D9%86-%DA%A9%D8%B4%D9%88%D8%B1%DB%8C",
    "site_full": "www.sargarmiyerooz.ir",
    "site": "sargarmiyerooz.ir",
    "site_section": "https://sargarmiyerooz.ir",
    "site_categories": [],
    "section_title": "سرگرمی روز",
    "site_title": null,
    "title": "خبر خوش سرپرست صندوق بازنشستگی برای بازنشستگان کشوری | غافلگیری شگفت انگیز برای بازنشستگان کشوری",
    "title_full": "خبر خوش سرپرست صندوق بازنشستگی برای بازنشستگان کشوری | غافلگیری شگفت انگیز برای بازنشستگان کشوری",
    "published": "2025-10-09T07:37:45.952+03:00",
    "replies_count": 0,
    "participants_count": 1,
    "site_type": "news",
    "country": "IR",
    "main_image": "https://cdn.sargarmiyerooz.ir/thumbnail/wHAY7tJMQEvM/SFGjrzYykwcy-__L9e4EsghByiyJQ-5Vg6RlF6blvmg-eQBd6YF6OZdpb0KpyDJV/%D8%A8%D8%A7%D8%B2%D9%86%D8%B4%D8%B3%D8%AA%DA%AF%D8%A7%D9%86+%D9%85%D8%B7%D8%A7%D9%84%D8%A8%D8%A7%D8%AA.jpg",
    "performance_score": 0,
    "domain_rank": 62489,
    "domain_rank_updated": "2025-10-06T00:00:00.000+03:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "39476e39fe63c582f4c78f5549c48cc8ab7da845",
  "url": "https://www.sargarmiyerooz.ir/بخش-%DA%AF%D9%88%DA%AF%D9%84-%D9%86%DB%8C%D9%88%D8%B2-3/37961-%D8%AE%D8%A8%D8%B1-%D8%AE%D9%88%D8%B4-%D8%B3%D8%B1%D9%BE%D8%B1%D8%B3%D8%AA-%D8%B5%D9%86%D8%AF%D9%88%D9%82-%D8%A8%D8%A7%D8%B2%D9%86%D8%B4%D8%B3%D8%AA%DA%AF%DB%8C-%D8%A8%D8%B1%D8%A7%DB%8C-%D8%A8%D8%A7%D8%B2%D9%86%D8%B4%D8%B3%D8%AA%DA%AF%D8%A7%D9%86-%DA%A9%D8%B4%D9%88%D8%B1%DB%8C-%D8%BA%D8%A7%D9%81%D9%84%DA%AF%DB%8C%D8%B1%DB%8C-%D8%B4%DA%AF%D9%81%D8%AA-%D8%A7%D9%86%DA%AF%DB%8C%D8%B2-%D8%A8%D8%B1%D8%A7%DB%8C-%D8%A8%D8%A7%D8%B2%D9%86%D8%B4%D8%B3%D8%AA%DA%AF%D8%A7%D9%86-%DA%A9%D8%B4%D9%88%D8%B1%DB%8C",
  "ord_in_thread": 0,
  "author": "محسن کریمی",
  "published": "2025-10-09T07:37:45.952+03:00",
  "title": "خبر خوش سرپرست صندوق بازنشستگی برای بازنشستگان کشوری | غافلگیری شگفت انگیز برای بازنشستگان کشوری",
  "text": "خبر خوش سرپرست صندوق بازنشستگی برای بازنشستگان کشوری | غافلگیری شگفت انگیز برای بازنشستگان کشوری\nتوسعه و بهرهور شدن شرکتهای صندوق در جهت منافع بازنشستگان ضروری است.\nسایت سرگرمی روز:\nدر جریان سومین سفر استانی، دکتر علاءالدین ازوجی، سرپرست صندوق بازنشستگی کشوری، در نشست با معاون سیاسی، امنیتی و اجتماعی استانداری کرمان و مدیران سیاسی استان، ضمن بررسی مهمترین مسائل بازنشستگان، بر لزوم توسعه، همافزایی و بهرهور ساختن شرکتهای تابعه صندوقهای بازنشستگی کشوری و فولاد در استان کرمان تأکید کرد.\nدکتر ازوجی در این نشست با اشاره به سیاستهای جدید صندوق در زمینه بهبود معیشت، تقویت خدمات بیمهای و رفاهی، و افزایش بهرهوری داراییها گفت: «صندوق بازنشستگی کشوری با نگاهی راهبردی به استانها، در پی توسعه متوازن خدمات و فعالسازی ظرفیتهای اقتصادی شرکتهای تابعه است تا منافع حاصل از آن مستقیماً در خدمت بازنشستگان قرار گیرد.»\nوی با اشاره به وجود چند شرکت مهم وابسته به صندوقهای بازنشستگی کشوری و فولاد در استان کرمان افزود: «این شرکتها باید در مسیر همافزایی، توسعه پایدار و بهرهوری حداکثری حرکت کنند تا هم به رونق اقتصادی استان کمک کنند و هم منافع بازنشستگان را تأمین نمایند.»\nسرپرست صندوق بازنشستگی کشوری، رویکرد جدید صندوق را «حرکت از داراییداری به سمت مدیریت اثربخش داراییها» دانست و تصریح کرد: «با همافزایی میان شرکتهای اقتصادی و حمایت مدیریت استان، میتوان این ظرفیتها را به فرصتهای واقعی اشتغال و ارزشآفرینی تبدیل کرد.»\nدر ادامه این نشست، معاون سیاسی، امنیتی و اجتماعی استانداری کرمان نیز ضمن قدردانی از حضور دکتر ازوجی و نگاه میدانی وی به مسائل بازنشستگان، از آمادگی مجموعه استانداری برای همکاری در اجرای طرحهای اقتصادی، رفاهی و اجتماعی صندوق خبر داد.\nگفتنی است، دکتر ازوجی در ادامه سومین سفر استانی خود به کرمان، قرار است ضمن بازدید از برخی شرکتهای تابعه صندوقهای بازنشستگی کشوری و فولاد، در نشست با کانونهای بازنشستگان کشوری و فولاد حضور یافته و از نزدیک در جریان مشکلات و دغدغه های این عزیزان قرار گیرد.\nحمیدرضا شیخی مدیرکل خدمات رفاهی صندوق بازنشستگی کشوری از آغاز تخفیفات ۲۰درصدی محصولات لبنی پگاه در فروشگاههای زنجیره ای دیلی مارکت خبر داد.\nبه گزارش اداره کل روابط عمومی و امور بین الملل صندوق بازنشستگی کشوری، حمیدرضا شیخی با اعلام این خبر گفت: «با هماهنگیها و همکاریهای مشترک میان صندوق بازنشستگی کشوری، فروشگاههای زنجیرهای دیلی مارکت و شرکت صنایع شیر ایران (پگاه)، از امروز (چهارشنبه 16مهرماه) بازنشستگان محترم کشوری میتوانند در هنگام خرید از فروشگاههای زنجیرهای دیلی مارکت از تخفیف ویژه ۲۰ درصدی بر روی محصولات لبنی شرکت پگاه نیز بهرهمند شوند.»\nوی تصریح کرد: «این اقدام در راستای کمک به بهبود معیشت بازنشستگان و ارائه خدمات حمایتی مؤثر به ایشان صورت گرفته است. بر اساس این طرح، بازنشستگان علاوه بر استفاده از تخفیف مذکور، امکان بهرهمندی از اعتبار خرید تا سقف ۳ میلیون تومان را نیز خواهند داشت که بازپرداخت آن طی سه ماه و بدون سود بانکی انجام میشود.»\nبه گفته شیخی، همکاری میان صندوق بازنشستگی کشوری و شرکت فروشگاههای زنجیرهای دیلیمارکت از ابتدای سال جاری آغاز شده و در قالب آن، ارائه طرحهای متنوع حمایتی و تسهیلات خرید برای بازنشستگان نیز در دستور کار قرار گرفته است.\nگفتنی است، این طرح در گام نخست، شامل محصولات لبنی شرکت صنایع شیر ایران (پگاه) بوده و به تدریج سایر گروههای کالایی نیز به فهرست اقلام مشمول تخفیف افزوده خواهد شد.\nمدیرکل استان تهران صندوق بازنشستگی کشوری از رسیدگی به بیش از 20 هزار پرونده بازنشستگی و مکاتبات دستگاه های اجرایی ملی و استانی تا ابتدای مهرماه امسال خبر داد.\nبه گزارش اداره کل روابط عمومی و اموربین الملل صندوق بازنشستگی کشوری، به نقل از روابط عمومی اداره کل استان تهران، مدیرکل استان تهران صندوق بازنشستگی کشوری، گفت: از ابتدای سال جاری تا ابتدای مهرماه 20 هزار و 472 هزار پرونده و مکاتبه به این اداره کل واصل شده که از این تعداد 7 هزار و 345 پرونده مربوط به برقراری حقوق بازنشستگی و وظیفه و 13 هزار و 127 مورد دیگر مرتبط با سایر حوزه ها اعم از حقوقی، مالی و خدمات رفاهی بوده است.\n«مرتضی قدرتی پور» افزود: اصلی ترین وظیفه سازمانی این اداره کل صرفاً کاهش میانگین زمانی برقراری حقوق بازنشستگی و مراجعات غیرضروری به منظور ارتقاء سطح رضایتمندی و تکریم بازنشستگان محترم می باشد. چراکه در شرایط کنونی نحوه عملکرد ما مستقیما بر معیشت بازنشستگان اثر گذار است.\nقدرتی پور در ادامه گفت: باتوجه به بازنشستگی قریب به ۵هزار نفر از فرهنگیان گرامی در ابتدای مهرماه سال جاری، باهدف پیشگیری از وقفه زمانی چند ماهه، بین دریافت آخرین حقوق زمان اشتغال با نخستین حقوق بازنشستگی این قشر فرهیخته، فرایند عملیاتی برقراری حقوق بازنشستگی وزارت آموزش و پرورش را در تیرماه آغاز کردیم که به لطف خداوند متعال و تلاش مضاعف همکاران این اداره کل، صدور احکام بازنشستگی و پرداخت حقوق بیش از ۹۰درصد ذینفعان در مهرماه قطعی شده است.",
  "highlightText": "",
  "highlightTitle": "",
  "highlightThreadTitle": "",
  "language": "persian",
  "sentiment": "positive",
  "categories": [
    "Economy, Business and Finance",
    "Social Issue"
  ],
  "topics": [
    "Economy, Business and Finance->financial and economic news",
    "Social Issue->senior citizens"
  ],
  "ai_allow": true,
  "has_canonical": false,
  "breaking": false,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [],
    "locations": [],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-10-09T07:37:45.952+03:00",
  "updated": "2025-10-09T07:45:36.000+03:00"
}