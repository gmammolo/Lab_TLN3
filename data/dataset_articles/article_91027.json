{
  "thread": {
    "uuid": "c252ad805687dabc235e3c3dd65ad29520f590da",
    "url": "https://www.ansa.it/marche/notizie/sisma_ricostruzione/2025/10/01/sisma-via-libera-al-recupero-di-palazzo-dei-priori-a-visso_545f3a07-501c-4dc6-b507-1345a0d71de9.html",
    "site_full": "www.ansa.it",
    "site": "ansa.it",
    "site_section": "https://ansa.it/marche/notizie/sisma_ricostruzione/index.shtml",
    "site_categories": [
      "media",
      "top_news_ch",
      "top_news_dk",
      "top_news_it",
      "top_news"
    ],
    "section_title": " Sisma e Ricostruzione - Ansa.it",
    "site_title": "Agenzia ANSA: ultime notizie di cronaca, politica e sport - ANSA",
    "title": "Sisma, via libera al recupero di Palazzo dei Priori a Visso - Sisma e Ricostruzione - Ansa.it",
    "title_full": "Sisma, via libera al recupero di Palazzo dei Priori a Visso - Sisma e Ricostruzione - Ansa.it",
    "published": "2025-10-01T18:33:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://www.ansa.it/webimages/img_1129x635/2025/4/2/c42e2392f0b7ec49f76f7669e845140e.jpg",
    "performance_score": 0,
    "domain_rank": 3769,
    "domain_rank_updated": "2025-10-06T00:00:00.000+03:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "c252ad805687dabc235e3c3dd65ad29520f590da",
  "url": "https://www.ansa.it/marche/notizie/sisma_ricostruzione/2025/10/01/sisma-via-libera-al-recupero-di-palazzo-dei-priori-a-visso_545f3a07-501c-4dc6-b507-1345a0d71de9.html",
  "ord_in_thread": 0,
  "author": "ansa.it",
  "published": "2025-10-01T18:33:00.000+03:00",
  "title": "Sisma, via libera al recupero di Palazzo dei Priori a Visso - Sisma e Ricostruzione - Ansa.it",
  "text": "La Conferenza dei servizi speciale convocata dalla Struttura commissariale sisma 2016 ha approvato il progetto di fattibilità tecnico-economica per l'intervento di recupero dell'aggregato pubblico-privato di Palazzo dei Priori, nel cuore del centro storico di Visso. Si tratta della prima opera pubblica che sarà avviata all'interno del borgo, duramente colpito dal terremoto del 2016, e rappresenta il primo passo concreto verso la rinascita della comunità.\n L'intervento ha un importo complessivo di 4,1 milioni di euro, da cui sono stati stralciati 500mila euro per la realizzazione del tunnel di via Galliano, già completato e considerato strategico per garantire l'accesso ai mezzi da lavoro e la sicurezza dei soccorsi.\n \"Con il via libera di oggi Visso compie un passo decisivo verso la sua rinascita - ha dichiarato il commissario straordinario alla ricostruzione, Guido Castelli - Restituiremo alla comunità non solo la sede comunale, ma un patrimonio identitario che racconta secoli di storia. Finalmente i suoni dei cantieri romperanno il silenzio della piazza di Visso\".\n Soddisfazione è stata espressa anche dalla sindaca Rosella Sensi: \"Palazzo dei Priori e gli altri edifici del nostro centro storico non sono soltanto beni culturali, ma un'identità viva che appartiene ai cittadini. L'auspicio è di poter tornare presto a svolgere lì le funzioni comunali\". Sono in fase avanzata anche gli iter per altri interventi previsti dall'Ordinanza speciale: l'aggregato della Chiesa e Palazzo San Giacomo (5 milioni), Palazzo Governatori (4,9 milioni) e Palazzo Varano (2,7 milioni). Per la Collegiata di Santa Maria sono invece in corso approfondimenti, con opere provvisionali già installate.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Economy, Business and Finance",
    "Politics",
    "Social Issue"
  ],
  "topics": [
    "Economy, Business and Finance->construction and property",
    "Politics->government policy"
  ],
  "ai_allow": true,
  "has_canonical": false,
  "breaking": null,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [
      {
        "name": ", Guido Castel",
        "sentiment": "none"
      }
    ],
    "locations": [
      {
        "name": "Palazzo dei Priori",
        "sentiment": "none"
      },
      {
        "name": " via Gallian",
        "sentiment": "none"
      },
      {
        "name": "Visso",
        "sentiment": "none"
      },
      {
        "name": "i Vis",
        "sentiment": "none"
      }
    ],
    "organizations": [
      {
        "name": "Struttura",
        "sentiment": "negative",
        "tickers": [
          {
            "ticker": null,
            "exchange": null
          }
        ]
      },
      {
        "name": "a sede comuna",
        "sentiment": "none",
        "tickers": []
      }
    ]
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [
      "trusted_news"
    ],
    "top_news": [
      "top_news_ch",
      "top_news_dk",
      "top_news_it",
      "top_news"
    ],
    "bias": "center",
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-10-09T07:41:59.040+03:00",
  "updated": "2025-10-09T07:45:54.000+03:00"
}