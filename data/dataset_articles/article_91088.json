{
  "thread": {
    "uuid": "ef133cf6a4d8ae9881020b32a67fcbbc533ec6f0",
    "url": "https://don.dcz.gov.ua/novyna/grantova-programa-vlasna-sprava-finansova-pidtrymka-dlya-vashogo-biznesu",
    "site_full": "don.dcz.gov.ua",
    "site": "dcz.gov.ua",
    "site_section": "http://don.dcz.gov.ua",
    "site_categories": [],
    "section_title": "Головне | Донецький обласний центр зайнятості",
    "site_title": null,
    "title": "Грантова програма «Власна справа»: фінансова підтримка для вашого бізнесу | Донецький обласний центр зайнятості",
    "title_full": "Грантова програма «Власна справа»: фінансова підтримка для вашого бізнесу | Донецький обласний центр зайнятості",
    "published": "2025-10-08T03:00:00.000+03:00",
    "replies_count": 0,
    "participants_count": 0,
    "site_type": "news",
    "country": "UA",
    "main_image": "",
    "performance_score": 0,
    "domain_rank": 270176,
    "domain_rank_updated": "2025-10-06T00:00:00.000+03:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "ef133cf6a4d8ae9881020b32a67fcbbc533ec6f0",
  "url": "https://don.dcz.gov.ua/novyna/grantova-programa-vlasna-sprava-finansova-pidtrymka-dlya-vashogo-biznesu",
  "ord_in_thread": 0,
  "author": null,
  "published": "2025-10-08T03:00:00.000+03:00",
  "title": "Грантова програма «Власна справа»: фінансова підтримка для вашого бізнесу | Донецький обласний центр зайнятості",
  "text": "Багато людей замислюються над тим, щоб відкрити власний бізнес, але так і не наважуються зробити перший крок. Часом зупиняє відсутність ідей чи чіткого плану, а найчастіше – брак коштів.\nПроте держава створила дієві механізми підтримки. Одна з таких можливостей – грантова програма «Власна справа», що передбачає безповоротну фінансову допомогу фізичним особам та суб’єктам господарювання для відкриття чи розвитку бізнесу.\nФахівці служби зайнятості активно інформують громадян про програму, проводять консультації, допомагають скласти бізнес-план і дають відповіді на всі запитання. Завдяки такій підтримці все більше людей успішно реалізують свої ідеї.\nЯскравий приклад – історія підприємниці зі Слов’янська Соні Нагапетян. Вона займається роздрібною торгівлею окулярами та супутніми товарами. Розуміючи, що для якісного обслуговування клієнтів потрібна сучасна апаратура, жінка подала заявку на участь у програмі «Власна справа» і отримала грант.\nЗа кошти програми було придбано спеціалізований апарат, який дає змогу виявляти патології очей і проводити попередню діагностику у дітей та людей похилого віку.\nРозвиток бізнесу зумовив потребу у найманих працівниках. У пошуку персоналу допомогли рекрутери служби зайнятості, завдяки чому підприємниця працевлаштувала безробітну Ганну.\nКрім того, фахівці служби порадили скористатися ще одним інструментом державної підтримки – компенсацією єдиного соціального внеску за працевлаштування безробітної особи на нове робоче місце. Це дозволило зменшити фінансове навантаження та пришвидшити розвиток справи.\nСоня Нагапетян переконана: головне – мати чіткий план і наполегливо працювати, адже держава створює умови для тих, хто прагне розвивати власну справу та забезпечувати роботою інших.\nДокладніше про грантову програму «Власна справа» можна дізнатися на сайті Державної служби зайнятості: https://www.dcz.gov.ua/people/micro\nСлужба зайнятості залишається надійним партнером підприємців: від консультування та допомоги у складанні бізнес-планів – до сприяння в підборі персоналу й оформленні фінансових компенсацій.\nМаєте ідею для власної справи, але не знаєте, з чого почати? Звертайтеся до служби зайнятості – ми завжди допоможемо перетворити мрію на реальність.\nКонтакти фахівців: https://t1p.de/rzryk\nCall-центр Донецького обласного центру зайнятості: 0-800-219-713",
  "highlightText": "",
  "highlightTitle": "",
  "highlightThreadTitle": "",
  "language": "ukrainian",
  "sentiment": "positive",
  "categories": [
    "Economy, Business and Finance",
    "Social Issue"
  ],
  "topics": [
    "Economy, Business and Finance->business financing",
    "Social Issue->social condition"
  ],
  "ai_allow": true,
  "has_canonical": false,
  "breaking": null,
  "webz_reporter": false,
  "external_links": [
    "https://t1p.de/rzryk",
    "https://www.t1p.de/rzryk"
  ],
  "external_images": [],
  "internal_images": [],
  "entities": {
    "persons": [],
    "locations": [],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": null,
    "top_news": [],
    "bias": null,
    "source": {
      "type": "gov_news",
      "city": [],
      "state": [],
      "country": [],
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-10-09T07:42:47.456+03:00",
  "updated": "2025-10-09T07:51:05.000+03:00"
}