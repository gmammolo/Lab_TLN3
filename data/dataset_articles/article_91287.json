{
  "thread": {
    "uuid": "f988669cd4ac256d32334e1f89b13497227933ce",
    "url": "https://www.gazzettadimodena.it/modena/cronaca/2025/10/07/news/donna-aggredita-in-viale-storchi-a-modena-salvata-dagli-studenti-1.100772897",
    "site_full": "www.gazzettadimodena.it",
    "site": "gazzettadimodena.it",
    "site_section": "https://gazzettadimodena.it",
    "site_categories": [],
    "section_title": "Gazzetta di Modena",
    "site_title": "Gazzetta di Modena",
    "title": "Donna aggredita in viale Storchi a Modena: salvata dagli studenti - Gazzetta di Modena",
    "title_full": "Donna aggredita in viale Storchi a Modena: salvata dagli studenti - Gazzetta di Modena",
    "published": "2025-10-08T22:34:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://api-sites-prd.saegroup.abinsula.com/api/social/image/contentid/policy:1.100772896:1759951833/image.jpg",
    "performance_score": 0,
    "domain_rank": 83284,
    "domain_rank_updated": "2025-10-06T00:00:00.000+03:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "f988669cd4ac256d32334e1f89b13497227933ce",
  "url": "https://www.gazzettadimodena.it/modena/cronaca/2025/10/07/news/donna-aggredita-in-viale-storchi-a-modena-salvata-dagli-studenti-1.100772897",
  "ord_in_thread": 0,
  "author": "di Stefania Piscitello",
  "published": "2025-10-08T22:34:00.000+03:00",
  "title": "Donna aggredita in viale Storchi a Modena: salvata dagli studenti - Gazzetta di Modena",
  "text": "Sicurezza in città Donna aggredita in viale Storchi a Modena: salvata dagli studenti di Stefania Piscitello Un uomo l’ha presa per i capelli, lei è caduta. Indaga la polizia di Stato 08 ottobre 2025 21:34 2 MINUTI DI LETTURA\nMODENA. Aggredita in pieno giorno in viale Storchi , fatta cadere per terra e salvata da un gruppo di studenti. È accaduto ieri intorno alle 14 e sul caso indaga la polizia di Stato . Un episodio grave, che accende ancora una volta l’allarme sicurezza in città : anche perché la violenza è avvenuta davanti ai passanti, tanto che appunto sono stati alcuni giovani a “liberare” la vittima dall’aggressore. Ancora da chiarire con precisione cosa sia avvenuto, o meglio, le motivazioni alla base della violenza.\nIn pieno giorno\nSul posto quando è scattato l’allarme è intervenuta anche la polizia di Stato in ausilio al 118 arrivato per prestare assistenza alla donna , sotto choc e lievemente ferita. Fasi concitate quelle emerse dalle prime testimonianze, con un uomo che si fionda addosso a una donna, la afferra per i capelli e la fa cadere al suolo . Non è chiaro se il gesto sia riconducibile a una tentata rapina oppure se l’uomo fosse in stato di alterazione ma quel che è certo al momento è che quella violenza è stata fermata grazie a un gruppo di giovanissimi.\nSi tratterebbe di alcuni studenti delle superiori che si trovavano a passare da viale Storchi – il fatto è avvenuto proprio all’orario di uscita da scuola – che avrebbero visto l’uomo che aggrediva la vittima, la quale a sua volta chiedeva aiuto. Un aiuto che è arrivato dai giovani, in particolare da uno di loro, che hanno letteralmente liberato la vittima dall’aggressore. Ad aiutare la donna anche gli esercenti del posto, oltre ad ai passanti che hanno cercato di tranquillizzarla in attesa dei soccorsi: il personale sanitario ha prestato le prime cure alla donna, che per fortuna a parte lo choc non ha riportato lesioni particolari, e la polizia ha avviato le indagini.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Crime, Law and Justice",
    "Human Interest",
    "Social Issue"
  ],
  "topics": [
    "Crime, Law and Justice->assault",
    "Human Interest->human mishap",
    "Social Issue->social condition"
  ],
  "ai_allow": true,
  "has_canonical": false,
  "breaking": null,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [
      {
        "name": "Storchi",
        "sentiment": "none"
      }
    ],
    "locations": [
      {
        "name": "Stefania Pi",
        "sentiment": "none"
      },
      {
        "name": "Modena",
        "sentiment": "none"
      }
    ],
    "organizations": [
      {
        "name": "polizia",
        "sentiment": "none",
        "tickers": [
          {
            "ticker": null,
            "exchange": null
          }
        ]
      }
    ]
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-10-09T07:35:56.148+03:00",
  "updated": "2025-10-09T07:40:37.000+03:00"
}