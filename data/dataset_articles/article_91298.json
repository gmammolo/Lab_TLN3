{
  "thread": {
    "uuid": "e395f03ea7b129215f1ca2c0c3f233ed1d02ae7d",
    "url": "https://www.lanazione.it/speciali/eventi-e-fiere/la-svolta-green-di-essity-33eef379",
    "site_full": "www.lanazione.it",
    "site": "lanazione.it",
    "site_section": "https://www.lanazione.it/sitemaps/nazione/sitemap_news1.xml",
    "site_categories": [
      "media",
      "top_news_it",
      "top_news"
    ],
    "section_title": "",
    "site_title": "La Nazione - Tutte le ultime notizie in tempo reale dalla Toscana",
    "title": "La svolta green di Essity. L'innovazione sostenibile trasforma gli stabilimenti",
    "title_full": "La svolta green di Essity. L'innovazione sostenibile trasforma gli stabilimenti",
    "published": "2025-10-09T06:42:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://www.lanazione.it/image-service/view/acePublic/alias/contentid/YWI5YWI3MTEtOThjMy00/0/la-svolta-green-di-essity-linnovazione-sostenibile-trasforma-gli-stabilimenti.jpeg?f=1.90:1&amp;w=1200",
    "performance_score": 0,
    "domain_rank": 17146,
    "domain_rank_updated": "2025-10-06T00:00:00.000+03:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 1
      },
      "vk": {
        "shares": 0
      }
    }
  },
  "uuid": "e395f03ea7b129215f1ca2c0c3f233ed1d02ae7d",
  "url": "https://www.lanazione.it/speciali/eventi-e-fiere/la-svolta-green-di-essity-33eef379",
  "ord_in_thread": 0,
  "author": "La Nazione",
  "published": "2025-10-09T06:42:00.000+03:00",
  "title": "La svolta green di Essity. L'innovazione sostenibile trasforma gli stabilimenti",
  "text": "Non è più solo questione di parole: in Italia sempre più aziende decidono di investire seriamente nella transizione ecologica, affrontando costi elevati, normative complesse e burocrazia. Tra queste c’è Essity, multinazionale della carta tissue, che ha scelto di trasformare i suoi tre stabilimenti toscani – Altopascio, Porcari e Collodi – in veri e propri laboratori di innovazione sostenibile.\nUn impegno che ha convinto Legambiente a includere le strutture toscane come tappa numero 32 della campagna nazionale \"I cantieri della transizione ecologica\".\nNumeri e progetti parlano chiaro: lo stabilimento di Altopascio è al centro di un percorso profondo di riduzione dell’impatto ambientale, con interventi su energia, decarbonizzazione e uso circolare delle risorse.\nIl progetto \"ReEnergy\", impianto di cogenerazione ad alto rendimento, produce energia elettrica e termica con un taglio significativo di consumi e sprechi: -60% di emissioni di NOx e minore dipendenza dalla rete elettrica. Lo stabilimento dispone inoltre di un parco fotovoltaico da 180 MWh annui, che evita 50 tonnellate di anidride carbonica, e di un sistema innovativo di raccolta e riutilizzo dell’acqua piovana, in grado di coprire il 25% del fabbisogno idrico e recuperare 45mila metri cubi all’anno, equivalenti a 18 piscine olimpioniche.\nL’obiettivo ambizioso è ridurre del 25% l’uso di acqua dolce entro il 2032.\n\"L’industria manifatturiera italiana, leader in Europa, è chiamata oggi a trasformare la sostenibilità in leva strategica per innovazione e competitività – ha sottolineato Serena Carpentieri, vicedirettrice di Legambiente – Gli interventi di Essity rappresentano un modello virtuoso da replicare su scala nazionale, dimostrando che eccellenza produttiva e rispetto dell’ambiente possono andare di pari passo\".\n\"Siamo orgogliosi di questo riconoscimento – hanno aggiunto Stefania Pardini, site manager di Altopascio, e Massimo Minaudo, country manager Essity Italia – Un risultato possibile grazie alla dedizione quotidiana dei nostri collaboratori. Il percorso è lungo, ma imprescindibile per soddisfare le esigenze dei clienti e proteggere le risorse del Pianeta\".\nLa spinta green non si ferma ad Altopascio: a Porcari, grazie alla collaborazione con T2D S.p.A., i fanghi di cartiera diventano mattoni per l’edilizia, riducendo i rifiuti in discarica dal 9,9% del 2020 allo 0,1% nel 2024.\nA Collodi, invece, il progetto \"Crush\" utilizza sottoprodotti agroalimentari – arance, mais, caffè – per produrre carta tissue biodegradabile certificata Ecolabel, sostituendo fino al 15% della cellulosa tradizionale. Un esempio concreto di come innovazione e sostenibilità possano camminare insieme.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Environment",
    "Economy, Business and Finance",
    "Social Issue"
  ],
  "topics": [
    "Environment->sustainability",
    "Economy, Business and Finance->business strategy and marketing",
    "Economy, Business and Finance->business and market analysis",
    "Social Issue->ethics"
  ],
  "ai_allow": true,
  "has_canonical": false,
  "breaking": true,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [
      {
        "name": "Collodi",
        "sentiment": "none"
      }
    ],
    "locations": [
      {
        "name": "Italia",
        "sentiment": "none"
      },
      {
        "name": "Altopascio",
        "sentiment": "none"
      },
      {
        "name": "Porcari",
        "sentiment": "none"
      }
    ],
    "organizations": [
      {
        "name": "Legambiente",
        "sentiment": "none",
        "tickers": [
          {
            "ticker": null,
            "exchange": null
          }
        ]
      }
    ]
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [
      "top_news_it",
      "top_news"
    ],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-10-09T07:35:57.249+03:00",
  "updated": "2025-10-10T08:09:31.000+03:00"
}