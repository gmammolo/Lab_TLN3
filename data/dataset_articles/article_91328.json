{
  "thread": {
    "uuid": "eabc11576010be05826901a4370c075ed2edc8be",
    "url": "https://www.profit.ro/povesti-cu-profit/complex-turistic-de-lux-pregatit-in-ceptura-au-venit-ofertele-foto-22183800",
    "site_full": "www.profit.ro",
    "site": "profit.ro",
    "site_section": "https://profit.ro",
    "site_categories": [
      "financial_news",
      "finance"
    ],
    "section_title": "Cele mai importante informații economice pe PROFIT.ro",
    "site_title": "Cele mai importante informații economice pe PROFIT.ro",
    "title": "Complex turistic de lux pregătit în Ceptura, au venit ofertele FOTO",
    "title_full": "Complex turistic de lux pregătit în Ceptura, au venit ofertele FOTO",
    "published": "2025-10-09T07:23:00.000+03:00",
    "replies_count": 0,
    "participants_count": 1,
    "site_type": "news",
    "country": "RO",
    "main_image": "https://i0.1616.ro/media/2/2621/33209/22183800/5/ceptura-foto.jpg?width=640",
    "performance_score": 0,
    "domain_rank": 17312,
    "domain_rank_updated": "2025-10-06T00:00:00.000+03:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "eabc11576010be05826901a4370c075ed2edc8be",
  "url": "https://www.profit.ro/povesti-cu-profit/complex-turistic-de-lux-pregatit-in-ceptura-au-venit-ofertele-foto-22183800",
  "ord_in_thread": 0,
  "author": "Adrian Dumitrache",
  "published": "2025-10-09T07:23:00.000+03:00",
  "title": "Complex turistic de lux pregătit în Ceptura, au venit ofertele FOTO",
  "text": "Proiectul este estimat la 72,72 milioane de lei, fără TVA, și finanțat prin Programul Tranziție Justă 2021 - 2027.\nContractul va fi derulat pe o perioadă de 21 de luni de la data atribuirii.\n\"Prin realizarea lucrărilor propuse prin prezentul caiet de sarcini, autoritatea contractantă își propune construirea unei unități turistice în localitatea Ceptura, județul Prahova.\nPrin realizarea lucrărilor aferente, autoritatea contractanta dorește prestarea de servicii de cazare, agrement etc., dar si creșterea nivelului economic și gradului de civilizație și confort al comunității locale.\nȚinând cont și de amplasarea investiției, în mediul rural, într-o zona neindustrializată, aceasta va aduce beneficii comunității atât prin serviciile oferite cât și prin crearea de locuri de muncă.\nRealizarea investiției este oportună, având ca principal scop creșterea gradului de calitate al serviciilor oferite în conformitate cu standardele în vigoare, creșterea calității infrastructurii de turism și agrement, crearea de locuri de munca într-o zona rurală, un aport important la nivelul taxelor și impozitelor locale și contribuție la dezvoltarea durabilă a societății\", este argumentat.\nPotrivit documentației, viitorul ofertant câștigător va executa lucrări de amenajare a terenului - buget estimat 5.223.152,21 lei, fără TVA, lucrări pentru asigurarea utilităților necesare obiectivului de investiții - buget estimat 3.239.811,81 lei, fără TVA, construcții si instalații - buget estimat 56.415.075,85 lei, fără TVA, lucrări de montaj utilaje, echipamente tehnologice si funcționale - buget estimat 1.120.642,27 lei, fără TVA, utilaje, echipamente tehnologice și funcționale care necesită montaj - buget estimat 5.289.278,50 lei, fără TVA, și lucrări de organizare de șantier - buget estimat 1.433.469,48 lei, fără TVA.\nViitoarea unitate turistică va avea un regim de înălțime D+P+M+2E+R și va include sală de evenimente, spații hoteliere de cazare, restaurant, bistro, ballroom, zone de spa și welness, saună uscată, sauna umedă, zonă de salină, piscine interioare și exterioare dar și amenajări exterioare specifice.\n\"Conform OMT 65/2013, unitatea turistică va fi încadrată drept unitate turistică cu 4 stele\", mai scrie în document.\nOfertele vor fi deschise în a doua parte a lunii septembrie.\nAnterior, Cronos a mai încercat atribuirea acestui contract, al căruit buget a fost estimat la 63,809 milioane de lei, fără TVA, dar procedura a fost anulată la 10 iunie 2025.\n\"Această procedură a fost anulată automat deoarece la data limită de depunere a ofertelor nici unul din ofertanții înscriși nu a criptat oferta financiară/sau nu a răspuns la toți factorii de evaluare electronici, după caz\", scrie într-un anunț disponibil AICI.\nCu afaceri de 502.977 lei în 2024, Cronos a fost înființată în anul 1991 și desfășoară activități de consultanță pentru afaceri și management (cod CAEN 7022), conform termene.ro.\nProfitul net a atins anul trecut 268.142 lei, de la 84.339 lei în 2023.",
  "highlightText": "",
  "highlightTitle": "",
  "highlightThreadTitle": "",
  "language": "romanian",
  "sentiment": "positive",
  "categories": [
    "Economy, Business and Finance",
    "Social Issue",
    "Human Interest"
  ],
  "topics": [
    "Economy, Business and Finance->tourism and leisure industry",
    "Economy, Business and Finance->construction and property",
    "Social Issue->social condition"
  ],
  "ai_allow": true,
  "has_canonical": false,
  "breaking": false,
  "webz_reporter": false,
  "external_links": [
    "https://e-licitatie.ro/pub/procedure/view/100295481/",
    "http://www.termene.ro",
    "http://termene.ro",
    "https://www.e-licitatie.ro/pub/procedure/view/100295481/",
    "https://e-licitatie.ro/pub/procedure/view/100295481"
  ],
  "external_images": [],
  "internal_images": [],
  "entities": {
    "persons": [],
    "locations": [],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-10-09T07:46:54.920+03:00",
  "updated": "2025-10-09T07:49:57.000+03:00"
}