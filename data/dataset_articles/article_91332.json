{
  "thread": {
    "uuid": "09bb15772a005f6bbeb4042b27c6da38f2733ace",
    "url": "https://www.lanazione.it/siena/cronaca/salute-mentale-scotte-valutazioni-e-d09d5a70",
    "site_full": "www.lanazione.it",
    "site": "lanazione.it",
    "site_section": "https://www.lanazione.it/sitemaps/nazione/sitemap_news1.xml",
    "site_categories": [
      "media",
      "top_news_it",
      "top_news"
    ],
    "section_title": "",
    "site_title": "La Nazione - Tutte le ultime notizie in tempo reale dalla Toscana",
    "title": "Salute mentale. Scotte, valutazioni e consulenze gratuite",
    "title_full": "Salute mentale. Scotte, valutazioni e consulenze gratuite",
    "published": "2025-10-09T06:50:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://www.lanazione.it/image-service/view/acePublic/alias/contentid/ODY0N2QzYWItNzNjNS00/0/salute-mentale-scotte-valutazioni-e-consulenze-gratuite.jpeg?f=1.90:1&amp;w=1200",
    "performance_score": 0,
    "domain_rank": 17146,
    "domain_rank_updated": "2025-10-06T00:00:00.000+03:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "09bb15772a005f6bbeb4042b27c6da38f2733ace",
  "url": "https://www.lanazione.it/siena/cronaca/salute-mentale-scotte-valutazioni-e-d09d5a70",
  "ord_in_thread": 0,
  "author": "La Nazione",
  "published": "2025-10-09T06:50:00.000+03:00",
  "title": "Salute mentale. Scotte, valutazioni e consulenze gratuite",
  "text": "In occasione della Giornata mondiale della Salute Mentale , che si celebra domani 10 ottobre, Fondazione Onda organizza l’(H) Open Day sulla Salute Mentale coinvolgendo gli ospedali con Bollino Rosa e i presidi dedicati alla salute mentale.\nL’iniziativa giunta alla sua dodicesima edizione si pone l’obiettivo di sensibilizzare la popolazione sull’importanza della diagnosi precoce e favorire l’accesso alle cure, aiutando a superare paure, pregiudizi e stigma legati alle malattie della psiche. L’ Azienda ospedaliero-universitaria Senese aderisce all’iniziativa con la Unità complessa di Psichiatria , diretta dal professor Andrea Fagiolini, e con la Uosa Psicologia, diretta dal professor Andrea Pozza.\nIl 10 ottobre saranno quindi attivi due sportelli per valutazioni e consulenze gratuite , rispettivamente psichiatriche al mattino e psicologiche nel pomeriggio. Le consulenze psichiatriche si svolgeranno dalle 11 alle 13 negli ambulatori della Psichiatria al lotto 1, piano 4, previa prenotazione tramite email a [email protected] . La referente è la dottoressa Despoina Koukouna. Le consulenze psicologiche si svolgeranno invece dalle 16.30 in poi negli ambulatori della Psicologia al lotto 2, piano 4, con prenotazione all’indirizzo [email protected] .\nSempre domani, alle ore 14, la Psichiatria e la Psicologia hanno organizzato un webinar dal tema ’ Narcisismo... la ferita degli invisibili ’, della durata di un’ora e mezza. Sarà ospite da remoto il professor Christopher Hopwood dell’Università di Zurigo, uno dei maggiori studiosi internazionali del modello dimensionale della personalità introdotto con la quinta versione del DSM , il manuale diagnostico e statistico dei disturbi mentali.\nLe esigenze di salute mentale dei giovani in situazioni di crisi psichiatrica stanno registrando un aumento costante e significativo. Per rispondere a questa criticità dal 1° agosto scorso l’ ospedale Le Scotte ha attivato 5 posti letto di degenza ordinaria dedicati al Centro clinico per valutazione e assistenza breve per giovani.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Health",
    "Social Issue",
    "Lifestyle and Leisure"
  ],
  "topics": [
    "Health->mental health and disorder",
    "Social Issue->social condition",
    "Lifestyle and Leisure->mental wellbeing"
  ],
  "ai_allow": true,
  "has_canonical": false,
  "breaking": true,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [
      {
        "name": "Despoina Koukouna",
        "sentiment": "none"
      },
      {
        "name": "Andrea Fagiolini",
        "sentiment": "none"
      },
      {
        "name": "Bollino Rosa",
        "sentiment": "none"
      },
      {
        "name": "Andrea Pozza",
        "sentiment": "none"
      }
    ],
    "locations": [],
    "organizations": [
      {
        "name": "Uosa Psicologia",
        "sentiment": "none",
        "tickers": []
      },
      {
        "name": "Onda",
        "sentiment": "none",
        "tickers": [
          {
            "ticker": null,
            "exchange": null
          }
        ]
      }
    ]
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [
      "top_news_it",
      "top_news"
    ],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-10-09T07:35:57.899+03:00",
  "updated": "2025-10-09T07:44:45.000+03:00"
}