{
  "thread": {
    "uuid": "67706958a20dae31b176fa30569c323275d43bd9",
    "url": "https://www.lanazione.it/umbria/cronaca/lumbria-in-vetrina-la-regione-e51e8f07",
    "site_full": "www.lanazione.it",
    "site": "lanazione.it",
    "site_section": "https://www.lanazione.it/sitemaps/nazione/sitemap_news1.xml",
    "site_categories": [
      "media",
      "top_news_it",
      "top_news"
    ],
    "section_title": "",
    "site_title": "La Nazione - Tutte le ultime notizie in tempo reale dalla Toscana",
    "title": "L'Umbria in vetrina. La regione si racconta con i \"cinque sensi\": \"Siamo un'eccellenza\"",
    "title_full": "L'Umbria in vetrina. La regione si racconta con i \"cinque sensi\": \"Siamo un'eccellenza\"",
    "published": "2025-10-09T07:10:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://www.lanazione.it/image-service/view/acePublic/alias/contentid/YWRiNjI5YmMtZTliZC00/0/lumbria-in-vetrina-la-regione-si-racconta-con-i-cinque-sensi-siamo-uneccellenza.jpeg?f=1.90:1&amp;w=1200",
    "performance_score": 0,
    "domain_rank": 17146,
    "domain_rank_updated": "2025-10-06T00:00:00.000+03:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "67706958a20dae31b176fa30569c323275d43bd9",
  "url": "https://www.lanazione.it/umbria/cronaca/lumbria-in-vetrina-la-regione-e51e8f07",
  "ord_in_thread": 0,
  "author": "La Nazione",
  "published": "2025-10-09T07:10:00.000+03:00",
  "title": "L'Umbria in vetrina. La regione si racconta con i \"cinque sensi\": \"Siamo un'eccellenza\"",
  "text": "\"Siamo la nuova Toscana\". Così la presidente della Regione, Stefani Proietti, ha presentato l’Umbria al Ttg Travel Experience iniziato ieri a Rimini e che proseguirà oggi e domani \"con una proposta che intreccia la sua profonda identità storica e spirituale con l’avanguardia dell’arte e l’eccellenza enogastronomica\". La Regione - che ha ricevuto in visita allo stand la ministra al Turismo, Daniela Santanchè, e il presidente nazionale di Federalberghi, Bernabó Bocca - si propone non solo come vetrina, ma come un vero e proprio \"racconto corale\", in cui ogni territorio e comunità è protagonista, rafforzando la sua immagine come la \"nuova frontiera dell’Italia più autentica\".\nPer la governatrice \"l’Umbria è oggi riconosciuta come la nuova frontiera dell’Italia più autentica, definita da testate internazionali come ‘la nuova Toscana’ appunto. Stiamo registrando risultati eccezionali, con un aumento a doppia cifra del turismo internazionale – ha detto la presidente - Un andamento in controtendenza che ci inorgoglisce. Il nostro modello di promozione punta sull’esperienza, l’Umbria non si racconta, si vive con i cinque sensi. I grandi eventi – da Umbria Jazz al Festival dei Due Mondi, fino a Eurochocolate e Festival del Giornalismo – sono un motore trainante che contribuisce a destagionalizzare totalmente il flusso turistico. Guardiamo con attesa al Centenario Francescano e l’annuncio dell’esposizione delle spoglie di San Francesco ha creato un evento nell’evento che farà vivere l’Umbria più autentica, quella dei cammini e dei borghi che da ottocento anni conservano la stessa bellezza\".\nL’assessora al Turismo, Simona Meloni, ha sottolineato: \"Siamo qui con una presenza importante della Regione e con la campagna ‘5 sensi dell’Umbria’. Il 2025 si preannuncia da record. Abbiamo superato gli 8 milioni di presenze turistiche e puntiamo al traguardo dei 10 milioni, con una permanenza media in crescita. In questo autunno, stagione di eccellenza, con i Frantoi Aperti e i sapori di tartufo, castagne e funghi, l’Umbria offre un’opportunità preziosa in un tempo digitale e impersonale. Ovvero, il ritorno alla semplicità dei rapporti umani, al contatto diretto con la terra e a un viaggio nei cinque sensi. La nostra offerta è autentica e spirituale, da vivere, respirare e gustare\".",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Human Interest",
    "Economy, Business and Finance",
    "Social Issue"
  ],
  "topics": [
    "Human Interest->record and achievement",
    "Economy, Business and Finance->tourism and leisure industry",
    "Social Issue->communities"
  ],
  "ai_allow": true,
  "has_canonical": false,
  "breaking": true,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [
      {
        "name": "Stefani Proietti",
        "sentiment": "negative"
      },
      {
        "name": " Daniela Santanch",
        "sentiment": "none"
      },
      {
        "name": " Bernabó Bocc",
        "sentiment": "none"
      }
    ],
    "locations": [
      {
        "name": "Toscana",
        "sentiment": "none"
      },
      {
        "name": "’Umbri",
        "sentiment": "none"
      },
      {
        "name": " Rimin",
        "sentiment": "none"
      }
    ],
    "organizations": [
      {
        "name": "Regione",
        "sentiment": "negative",
        "tickers": [
          {
            "ticker": null,
            "exchange": null
          }
        ]
      },
      {
        "name": " Federalbergh",
        "sentiment": "none",
        "tickers": []
      },
      {
        "name": " Region",
        "sentiment": "none",
        "tickers": []
      }
    ]
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [
      "top_news_it",
      "top_news"
    ],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-10-09T07:35:59.069+03:00",
  "updated": "2025-10-10T08:05:01.000+03:00"
}