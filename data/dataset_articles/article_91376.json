{
  "thread": {
    "uuid": "d68f33db49cb0f23ab44c6159e6d74d20e023db2",
    "url": "https://www.etvbharat.com/hi/!spiritual/sun-transit-in-libra-on-october-17-2025-surya-gochar-2025-know-effects-on-all-zodiac-signs-hin25100900765",
    "site_full": "www.etvbharat.com",
    "site": "etvbharat.com",
    "site_section": "https://etvbharat.com/hi/bihar",
    "site_categories": [],
    "section_title": "Bihar News: Latest Bihar News Headlines &amp; Live Updates in Hindi, बिहार समाचार - ETV Bharat Bihar",
    "site_title": "Latest National News Headlines &amp; Live Updates in 13 Indian languages - ETV Bharat",
    "title": "सूर्य का राशि परिवर्तन: धनतेरस पर इन राशियों की जगमगाएगी किस्मत, जोरदार मनेगी दीपावली",
    "title_full": "सूर्य का राशि परिवर्तन: धनतेरस पर इन राशियों की जगमगाएगी किस्मत, जोरदार मनेगी दीपावली",
    "published": "2025-10-09T07:07:00.000+03:00",
    "replies_count": 0,
    "participants_count": 1,
    "site_type": "news",
    "country": "IN",
    "main_image": "https://imgs.etvbharat.com/etvbharat/prod-images/09-10-2025/1200-675-25171627-thumbnail-16x9-sun.jpg",
    "performance_score": 0,
    "domain_rank": 21506,
    "domain_rank_updated": "2025-10-06T00:00:00.000+03:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "d68f33db49cb0f23ab44c6159e6d74d20e023db2",
  "url": "https://www.etvbharat.com/hi/!spiritual/sun-transit-in-libra-on-october-17-2025-surya-gochar-2025-know-effects-on-all-zodiac-signs-hin25100900765",
  "ord_in_thread": 0,
  "author": "ETV Bharat",
  "published": "2025-10-09T07:07:00.000+03:00",
  "title": "सूर्य का राशि परिवर्तन: धनतेरस पर इन राशियों की जगमगाएगी किस्मत, जोरदार मनेगी दीपावली",
  "text": "सूर्य का राशि परिवर्तन: धनतेरस पर इन राशियों की जगमगाएगी किस्मत, जोरदार मनेगी दीपावली\nसूर्य किसी भी राशि में करीब एक महीने तक रहते हैं. इससे तमाम बदलाव देखने को मिलेंगे. विस्तार से पढ़ें.\nPublished : October 9, 2025 at 9:37 AM IST\nहैदराबाद: हिंदू शास्त्र में सभी ग्रहों का महत्व है. इनमें से कुछ ग्रह-नक्षत्र ऐसे होते हैं, जो मानव जीवन पर विशेष प्रभाव डालते हैं. इनके राशि परिवर्तन से जीवन में तमाम बदलाव देखने को मिलते हैं. हम बात कर रहे हैं सूर्य ग्रह के राशि परिवर्तन की. सूर्य इस समय कन्या राशि में हैं और 17 अक्टूबर 2025 को तुला राशि में गोचर करेंगे. इस राशि परिवर्तन का सभी राशियों पर प्रभाव पड़ेगा.\nलखनऊ के ज्योतिषाचार्य डॉ. उमाशंकर मिश्र ने बताया कि ग्रहों के राजा सूर्य अगले सप्ताह शुक्रवार 17 अक्टूबर 2025 को 1 बजकर 53 मिनट के आसपास तुला राशि में प्रवेश करेंगे. इससे तमाम जातकों को प्रभाव देखने को मिलेगा. उन्होंने कहा कि सूर्य किसी भी राशि में एक महीने रहते हैं. सूर्य को आत्मविश्वास, नेतृत्व, प्रतिष्ठा का प्रतीक माना जाता है. अगर किसी जातक की कुंडली में सूर्य मजबूत स्थिति में है तो उसकी हर जगह इज्जत होती है.\nकमजोर स्थिति में हो जाएंगे सूर्य\nज्योतिषाचार्य ने बताया कि तुला राशि में सूर्य की स्थिति काफी कमजोर मानी जाती है. इसमें थोड़ा संभलकर रहने की जरुरत है. उन्होंने कहा कि सूर्य के तुला राशि में जाते ही 9 राशियों को विशेषकर सावधान रहना होगा. उनके लिए पद-प्रतिष्ठा, नौकरी, बिजनेस और हेल्थ के मामले थोड़े परेशान करने वाले हो सकते हैं. आइये सूर्य का तुला राशि में गोचर के क्या प्रभाव होंगे, जानते हैं.\n- मेष राशि\nसूर्य का तुला राशि मे गोचर मेष राशि वालों के लिए मिले-जुले प्रभाव वाला हो सकता है. रिश्तों में तालमेल बनाए रखें. जीवनसाथी के साथ शांति से बात करने की जरुरत होगी. गोचर के प्रभाव से इस दौरान आपसी मतभेद भी बढ़ सकते हैं. अविवाहितों के प्रेम विवाह के योग बनेंगे. इस दौरान आर्थिक स्थिति सामान्य रहेगी. इस अवधि में जातकों को मान-सम्मान और सफलता मिलने के योग हैं. खर्चे परेशान करेंगे. आपको इसपर ध्यान देने की जरुरत है. इस दौरान यात्रा के भी योग बन रहे हैं.\nउपायः कुमकुम मिले जल से भगवान सूर्य को अर्घ्य दें. - वृषभ राशि\nवृषभ राशि के जातकों के लिए सूर्य का राशि परिवर्तन शुभ हो सकता है. इस दौरान आपको बेहतर लाभ के अवसर मिल सकते हैं. गोचर के प्रभाव से आपके विरोधियों की संख्या कम होगी. इस दौरान आपको विदेश से जुड़े काम में भी फायदा होगा. गोचर की इस अवधि में आपकी सेहत भी अच्छी रहेगी. इस दौरान कोई बड़ी स्वास्थ्य समस्या नजर नहीं आती. वैसे इस अवधि में किसी पुरानी बीमारी से राहत मिल सकती है.\nउपायः प्रतिदिन गायत्री चालीसा का पाठ करें, लाभ होगा. - मिथुन राशि\nसूर्य का तुला राशि में गोचर मिथुन राशि वाले जातकों के लिए सामान्य से अच्छा फलदायी रहेगा. आपको नौकरी के नए अवसर भी मिलेंगे. इस दौरान आप वाहन या घर के लिए इंटीरियर डेकोरेशन के सामानों की खरीदारी कर सकते हैं. इस अवधि में आपके मान-सम्मान में भी वृद्धि होगी. हालांकि, आपको अपने क्रोध पर नियंत्रण रखना होगा. ऐसे में धैर्य रखें, और सोच-समझकर फैसले लें. विद्यार्थियों के लिए समय अच्छा रहेगा. उन्हें उच्च शिक्षा में सफलता मिलेगी. अभी धार्मिक कार्यों को लेकर लंबी यात्रा हो सकती है.\nउपायः आदित्य हृदय स्तोत्र का पाठ करना आपके लिए लाभकारी रहेगा. - कर्क राशि\nकर्क राशि वाले लोगों को लिए सूर्य का यह गोचर थोड़ा परेशानी भरा हो सकता है. इस अवधि में घर परिवार में कलह के संकेत भी मिल रहे हैं. करियर में समस्याएं भी आ सकती है. नौकरी में स्थानांतरण भी हो सकता है. आपको अचानक धन लाभ भी हो सकता है, जिससे आपकी आर्थिक स्थिति में सुधार होगा. हालांकि, खर्चों पर कंट्रोल रखने की जरुरत है. इस दौरान आपको अपने माता की सेहत का भी ध्यान रखना होगा. वैसे इस अवधि में आपका जीवन सामान्य बना रहेगा.\nउपायः सूर्याष्टक का पाठ करना आपके लिए शुभ फलदायी रहेगा. - सिंह राशि\nसूर्य का तुला राशि में गोचर सिंह राशि वाले जातकों के लिए लाभकारी साबित हो सकता है. घर वालों से भी सहयोग मिलेगा. आपको भाग्य का साथ मिलेगा. आपका आत्मविश्वास अच्छा रहेगा. इस दौरान आप किसी यात्रा पर जा सकते हैं, लेकिन सावधानी बरतनी होगी. आपके साहस और पराक्रम में भी वृद्धि होगी. इस अवधि में कामकाज में आपका प्रदर्शन बेहतर रहेगा और व्यापार में भी प्रगति होगी. अभी करियर में थोड़ी परेशानी हो सकती है. आपके ऊर्जा के स्तर में कमी आएगी, जिसका असर आपकी सेहत पर पड़ सकता है.\nउपायः गायत्री मंत्र की एक माला का जाप करना आपके लिए फलदायी रहेगा. - कन्या राशि\nसूर्य का तुला राशि में गोचर आपके लिए सामान्य रहेगा. परिवार के साथ कहीं बाहर जाने का कार्यक्रम बना सकते हैं. इस अवधि में लंबे समय से अटके काम भी पूरे हो सकते हैं. सरकारी तंत्र से भी आपको लाभ हो सकता है. आपको सीनियर अधिकारियों से भी मदद मिल सकती है. हालांकि, कार्यस्थल में कुछ समस्याओं का सामना करना पड़ सकता है. आप किसी नई नौकरी की भी तलाश कर सकते हैं. खर्चों में भी बढ़ोतरी हो सकती है. अभी आपको अपनी सेहत का ध्यान रखना होगा. आंखों से जुड़ी समस्या हो सकती है.\nउपायः रोजाना भगवान सूर्य को अर्घ्य दें, लाभ होगा. - तुला राशि\nसूर्य इस महीने आपकी राशि में ही गोचर कर रहे हैं. ऐसे में थोड़ी सावधानी बरतने की जरूरत होगी. इस दौरान आपमें अहं देखने को मिल सकता है. इस अवधि में बिजनेस पार्टनर के साथ आपके मतभेद बढ़ सकते हैं. ऐसे में आपको थोड़ी सावधानी बरतनी होगी. इस दौरान आपकी आय में वृद्धि हो सकती है. काम के सिलसिले में यात्रा भी हो सकती है. हालांकि, इस दौरान क्रोध में कोई काम न करें, अन्यथा परेशानी हो सकती है. सेहत पर भी इसका प्रभाव हो सकता है. इसलिए सावधानी बरतें.\nउपायः गाय को गेहूं और गुड़ खिलाना आपके लिए लाभकारी रहेगा. - वृश्चिक राशि\nवृश्चिक राशि वाले लोगों के लिए सूर्य का तुला राशि में गोचर सामान्य से ज्यादा अच्छा होगा. हालांकि, पार्टनर के साथ आपके रिश्ते खराब हो सकते हैं. इससे बचने के लिए रिश्ते में तालमेल रखें. इस अवधि में शत्रु कमजोर रहेंगे. विरोधियों पर आपकी जीत होगी. अभी कामकाज में किसी तरह की लापरवाही न करें, अन्यथा बेहतरीन मौके हाथ से निकल सकते हैं. इस महीने किसी को पैसा उधार देने से बचें. इस दौरान आपके खर्च में भी वृद्धि हो सकती है. ज्यादा खर्च के कारण आर्थिक दबाव हो सकता है. इस अवधि में आपको अपनी सेहत का भी पूरा ध्यान रखना होगा.\nउपायः सूर्याष्टक का पाठ करना आपके लिए लाभकारी रहेगा. - धनु राशि\nसूर्य का यह राशि परिवर्तन धनु राशि वाले लोगों के लिए अच्छा रहेगा. इस अवधि में आपके सामाजिक दायरे में विस्तार होगा. आपके मान-सम्मान में भी वृद्धि होगी. प्रेम संबंध अच्छे रहेंगे. आपका रिश्ता खुशहाल रहेगा. आपकी आर्थिक स्थिति भी बेहतर रहेगी. इस दौरान आपकी आय के नए स्रोत बनेंगे. खर्चे भी होंगे, लेकिन आय अच्छी रहने के कारण आपको परेशानी नहीं होगी. नौकरीपेशा लोगों की आय में वृद्धि हो सकती है. इस अवधि में आपकी सेहत अच्छी रहेगी.\nउपायः भगवान शिव की पूजा करना आपके लिए लाभकारी रहेगा. - मकर राशि\nसूर्य का तुला राशि में गोचर मकर राशि वाले लोगों के लिए सामान्य रहेगा. व्यक्तिगत जीवन में साथी के साथ बातचीत करने में सतर्क रहें. गलत शब्दों का प्रयोग न करें. नौकरी में उन्नति होगी. व्यापार अच्छा चलेगा धन लाभ के भी मौके मिलेंगे, लेकिन लालच से दूर रहें. लालच में आकर आप अपना कोई नुकसान कर सकते हैं. बिजनेस पार्टनर के साथ भी विवाद हो सकता है. गोचर की इस अवधि में घर के लोगों को स्वास्थ्य संबंधी परेशानी हो सकती है. ऐसे में आपको उनका ध्यान रखने की जरूरत होगी.\nउपायः माता-पिता के चरण छूकर दिन की शुरुआत करें. - कुंभ राशि\nसूर्य के तुला राशि में गोचर की यह अवधि अच्छी रहेगी. इस अवधि में भाग्योदय हो सकता है. लाइफ में आपको अपने पार्टनर का साथ मिलेगा, जिससे रिश्ते में खुशियां आएंगी. इस दौरान आपके आत्मविश्वास में वृद्धि होगी. आपके अधूरे कार्य पूरे हो सकते हैं. कोई बड़ी उपलब्धि भी मिल सकती है. व्यापार में आपको अच्छा लाभ होगा. आप किसी मांगलिक कार्य में भी शामिल हो सकते हैं. किसी धार्मिक यात्रा पर भी जाने का मौका मिल सकता है. विद्यार्थियों के लिए समय अच्छा रहेगा. परीक्षा में सफलता मिलेगी. इस अवधि में आपको कोई स्वास्थ्य समस्या नहीं होगी.\nउपायः हर रविवार उपवास करने और गाय को गुड़ खिलाने से लाभ होगा. - मीन राशि\nसूर्य का यह गोचर मीन राशि वाले लोगों के लिए थोड़ा परेशानी भरा और चुनौतीपूर्ण हो सकता है. लव लाइफ में पार्टनर के साथ तालमेल रखें. ऐसे में आपको काफी सावधानी बरतनी होगी. आर्थिक मामलों में आपको ध्यान देना होगा. वाहन चलाने में आपको खास ध्यान रखना होगा. इस दौरान आपका किसी से विवाद भी हो सकता है. मौन रहकर इन विवादों को टालना ही आपके लिए समझदारी की बात होगी. आपको लोन लेने में सफलता मिल सकती है. अपने स्वास्थ्य का ध्यान रखें. पाचन से जुड़ी समस्या हो सकती है.\nउपायः सूर्याष्टक का पाठ करना आपके लिए अच्छा रहेगा.",
  "highlightText": "",
  "highlightTitle": "",
  "highlightThreadTitle": "",
  "language": "hindi",
  "sentiment": "positive",
  "categories": [
    "Lifestyle and Leisure",
    "Human Interest",
    "Social Issue"
  ],
  "topics": [
    "Lifestyle and Leisure->holiday",
    "Human Interest->celebrity",
    "Social Issue->mankind"
  ],
  "ai_allow": true,
  "has_canonical": false,
  "breaking": false,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [],
    "locations": [],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-10-09T07:36:01.593+03:00",
  "updated": "2025-10-09T07:45:46.000+03:00"
}