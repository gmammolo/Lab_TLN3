{
  "thread": {
    "uuid": "d306336dfedc74d2707b279d2efb6f6a1ba39c6e",
    "url": "https://www.lanazione.it/umbria/cronaca/energie-rinnovabili-avanti-tutta-cna-ae5ad3ce",
    "site_full": "www.lanazione.it",
    "site": "lanazione.it",
    "site_section": "https://www.lanazione.it/sitemaps/nazione/sitemap_news1.xml",
    "site_categories": [
      "media",
      "top_news_it",
      "top_news"
    ],
    "section_title": "",
    "site_title": "La Nazione - Tutte le ultime notizie in tempo reale dalla Toscana",
    "title": "\"Energie rinnovabili, avanti tutta\". CNA chiede la rapida approvazione della nuova legge regionale",
    "title_full": "\"Energie rinnovabili, avanti tutta\". CNA chiede la rapida approvazione della nuova legge regionale",
    "published": "2025-10-09T06:50:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://www.lanazione.it/image-service/view/acePublic/alias/contentid/ZDI5ZjA5YzAtZmQ3ZC00/0/energie-rinnovabili-avanti-tutta-cna-chiede-la-rapida-approvazione-della-nuova-legge-regionale.jpeg?f=1.90:1&amp;w=1200",
    "performance_score": 0,
    "domain_rank": 17146,
    "domain_rank_updated": "2025-10-06T00:00:00.000+03:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "d306336dfedc74d2707b279d2efb6f6a1ba39c6e",
  "url": "https://www.lanazione.it/umbria/cronaca/energie-rinnovabili-avanti-tutta-cna-ae5ad3ce",
  "ord_in_thread": 0,
  "author": "La Nazione",
  "published": "2025-10-09T06:50:00.000+03:00",
  "title": "\"Energie rinnovabili, avanti tutta\". CNA chiede la rapida approvazione della nuova legge regionale",
  "text": "\"Approvare subito la legge regionale per l’individuazione delle aree idonee all’installazione di impianti di produzione di energia da fonti rinnovabili e convocare un incontro con le associazioni d’impresa, gli enti locali e l’Enel per snellire al massimo gli iter burocratici e non rischiare di vanificare gli investimenti pronti a partire\". Lo chiede Pasquale Trottolini, responsabile regionale di Cna Costruzioni. \"Bisogna che la proposta di legge presentata dalla giunta regionale venga licenziata al più presto dall’Assemblea legislativa – prosegue Trottolini -, fornendo gli strumenti normativi necessari a far partire gli investimenti per la realizzazione di impianti di produzione di energia alimentati da fonti rinnovabili. Un’urgenza resa ancora più necessaria dalla decisione del governo nazionale di decurtare le risorse a fondo perduto del Pnrr a sostegno delle Cer per un valore pari a un miliardo di euro. Subito dopo, sarà necessario che la Regione organizzi un incontro per illustrare la norma alle associazioni di categoria delle imprese, ai Comuni, agli altri enti locali e all’Enel, con l’obiettivo di facilitare e snellire al massimo le procedure per la realizzazione degli impianti di produzione evitando che le pastoie burocratiche vanifichino gli investimenti che molti soggetti sono pronti a far partire sia in riferimento alle Cer che all’agrivoltaico. Questo - prosegue - anche nell’ottica del raggiungimento degli obiettivi fissati dal Piano energetico nazionale, che per l’ Umbria ha previsto l’installazione di impianti alimentati da energie rinnovabili pari a 1756 megawatt di potenza entro il 2030. Oggi siamo appena a poco più di 200 mwp, quindi la strada da fare in un lasso di tempo limitato è ancora moltissima\".\nPer Trottolini questa potrebbe essere l’occasione \"per avviare un forte processo di semplificazione negli enti locali, dove spesso la burocrazia , unita all’indecisione politica e alla pressione di comitati locali fondati sulla difesa di interessi particolari in contrapposizione a quelli generali, portano a un rallentamento nel rilascio delle autorizzazioni necessarie per la realizzazione di impianti anche se perfettamente rispondenti ai requisiti previsti dalla legge. Se l’obiettivo è quello di rendere l’Umbria sempre più verde, sostenibile e attrattiva, soprattutto nei confronti dei giovani, solitamente più sensibili al rispetto dell’ambiente ma, purtroppo, anche i più propensi, da molti anni, a trasferirsi in altre Regioni o Paesi, dobbiamo essere rapidi e condividere gli obiettivi\", conclude Trottolini.\nIntanto, il giudizio del responsabile regionale di Cna Costruzioni sulla proposta di legge della Giunta regionale è molto positivo.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Politics",
    "Environment",
    "Social Issue"
  ],
  "topics": [
    "Politics->government policy",
    "Environment->energy resources",
    "Environment->sustainability",
    "Social Issue->ethics"
  ],
  "ai_allow": true,
  "has_canonical": false,
  "breaking": true,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [
      {
        "name": "Trottolini",
        "sentiment": "none"
      }
    ],
    "locations": [],
    "organizations": [
      {
        "name": "governo nazionale",
        "sentiment": "none",
        "tickers": [
          {
            "ticker": null,
            "exchange": null
          }
        ]
      },
      {
        "name": "giunta regionale",
        "sentiment": "none",
        "tickers": [
          {
            "ticker": null,
            "exchange": null
          }
        ]
      }
    ]
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [
      "top_news_it",
      "top_news"
    ],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-10-09T07:36:04.387+03:00",
  "updated": "2025-10-10T08:10:02.000+03:00"
}