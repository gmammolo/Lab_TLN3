{
  "thread": {
    "uuid": "47d8b6a7a46a46af0be84dc0fe8b2155890d9ea1",
    "url": "https://www.ilgiorno.it/legnano/cronaca/un-tocco-di-creativita-sul-c6e9e636",
    "site_full": "www.ilgiorno.it",
    "site": "ilgiorno.it",
    "site_section": "https://www.ilgiorno.it/rss",
    "site_categories": [
      "media",
      "top_news_it",
      "top_news"
    ],
    "section_title": "Tutte le notizie di  oggi - Giorno",
    "site_title": "Il Giorno | Tutte le ultime notizie in tempo reale dalla Lombardia",
    "title": "Un tocco di creatività sul degrado . Spunta in centro un altro murale: \"Miglioriamo gli angoli del pese\"",
    "title_full": "Un tocco di creatività sul degrado . Spunta in centro un altro murale: \"Miglioriamo gli angoli del pese\"",
    "published": "2025-10-09T07:02:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://www.ilgiorno.it/image-service/view/acePublic/alias/contentid/ZDQ3OGQ4MmEtNGZjMS00/0/un-tocco-di-creativita-sul-degrado-spunta-in-centro-un-altro-murale-miglioriamo-gli-angoli-del-pese.jpeg?f=1.90:1&amp;w=1200",
    "performance_score": 0,
    "domain_rank": 17561,
    "domain_rank_updated": "2025-10-06T00:00:00.000+03:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 21
      },
      "vk": {
        "shares": 0
      }
    }
  },
  "uuid": "47d8b6a7a46a46af0be84dc0fe8b2155890d9ea1",
  "url": "https://www.ilgiorno.it/legnano/cronaca/un-tocco-di-creativita-sul-c6e9e636",
  "ord_in_thread": 0,
  "author": "Il Giorno",
  "published": "2025-10-09T07:02:00.000+03:00",
  "title": "Un tocco di creatività sul degrado . Spunta in centro un altro murale: \"Miglioriamo gli angoli del pese\"",
  "text": "Le immagini delle acque e della vegetazione di alcuni rami secondari del Ticino, poco conosciute anche perché non facili da raggiungere, sono state posate in questi giorni sui muri che delimitano la proprietà dell’istituto delle Madri Canossiane, visibili dal posteggio di via Fratelli Piazza.\n\"Abbiamo sostituito le istallazioni che avevamo messo nel giugno di due anni fa perché i colori della stampa digitale si erano stinti. Quella usata allora, col tempo, si è rilevata una tecnica non adatta. Nell’occasione - commenta Oreste Magni, presidente dell’ Ecoistituto Valle del Ticino (nella foto), promotrice dell’iniziativa - abbiamo aggiunto altre immagini così da rendere questo scorcio davvero caratteristico. Ringraziamo chi l’ha allestito, l’amministrazione comunale e le persone che sostengono, con offerte e donazioni, l’Ecoistituto. Questi fondi ci consentono, passo dopo passo di migliorare qualche angolo del nostro paese\".\nQuesta non è la prima realizzazione di \" arredo urbano \" dell’Ecoistituto. Nella stessa via Piazza, all’angolo con via San Rocco, dove c’era la casa di Franz Margarita, medico, mazziniano, volontario con Garibaldi nella spedizione verso le Due Sicilie, è stato riprodotto il quadro simbolo della spedizione dei Mille, di Gerolamo Induno. Nel parchetto di via San Rocco è stato realizzato un pannello fotografico dedicato a quattro notissimi giocatori americani di baseball, tutti figli di immigrati partiti alla fine del 1800 dai Comuni del Mandamento di Cuggiono. Vicino a questo nei mesi scorsi era stato inaugurato un murale per ricordare l’impresa della nazionale americana di calcio che nel 1950, in Brasile, sconfisse l’Inghilterra: anche in quella squadra c’erano figli e nipoti di cuggionesi.\n\"Tutto questo – dice Magni – la potremmo chiamare riqualificazione urbana da basso? Forse si..\". \"Abbiamo in progetto altri interventi (nuovi dipinti in piazzetta della posta, una ripiantumazione di viale Roma, e anche qualcosa di più impegnativo). Siamo certi che con l’aiuto di tutti, almeno di coloro che amano i luoghi dove vivono, anche questi interventi andranno a buon fine\".",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Arts, Culture and Entertainment",
    "Social Issue",
    "Social Issue"
  ],
  "topics": [
    "Arts, Culture and Entertainment->visual arts",
    "Social Issue->social condition",
    "Social Issue->social condition",
    "Social Issue->communities"
  ],
  "ai_allow": true,
  "has_canonical": false,
  "breaking": true,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [
      {
        "name": "Oreste Magni",
        "sentiment": "none"
      },
      {
        "name": "Franz Marga",
        "sentiment": "none"
      },
      {
        "name": "San Rocco",
        "sentiment": "none"
      }
    ],
    "locations": [
      {
        "name": "Ecoistituto Valle del Ticino",
        "sentiment": "none"
      },
      {
        "name": "via Fratelli Piazza",
        "sentiment": "none"
      }
    ],
    "organizations": [
      {
        "name": "amministrazione comunale",
        "sentiment": "none",
        "tickers": [
          {
            "ticker": null,
            "exchange": null
          }
        ]
      },
      {
        "name": "Madri Canossiane",
        "sentiment": "none",
        "tickers": []
      }
    ]
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [
      "top_news_it",
      "top_news"
    ],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-10-09T07:36:12.491+03:00",
  "updated": "2025-10-10T08:07:36.000+03:00"
}