{
  "thread": {
    "uuid": "c1192f3edf1178165e87e4780436c479d9398ad3",
    "url": "https://www.reggionline.com/solidarieta-trasversale-sindaco-massari-rimbrotto-albanese-ora-un-caso-nazionale-video/",
    "site_full": "www.reggionline.com",
    "site": "reggionline.com",
    "site_section": "https://www.reggionline.com/cronaca/politica",
    "site_categories": [
      "media"
    ],
    "section_title": "Politica Archivi - Reggionline -Telereggio - Ultime notizie Reggio Emilia Reggionline -Telereggio &#8211; Ultime notizie Reggio Emilia |",
    "site_title": "Reggionline -Telereggio &#8211; Ultime notizie Reggio Emilia - Tutte le notizie: cronaca, attualità, sport, approfondimenti, rubriche e i programmi tv",
    "title": "Solidarietà per Massari: il rimbrotto di Albanese ora è un caso nazionale. VIDEO",
    "title_full": "Solidarietà per Massari: il rimbrotto di Albanese ora è un caso nazionale. VIDEO",
    "published": "2025-10-01T19:34:00.000+03:00",
    "replies_count": 0,
    "participants_count": 0,
    "site_type": "news",
    "country": "IT",
    "main_image": "https://static.reggionline.com/wp-content/uploads/2025/09/francesca-albanese-primo-tricolore-massari-2.jpg",
    "performance_score": 0,
    "domain_rank": 161261,
    "domain_rank_updated": "2025-10-06T00:00:00.000+03:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "c1192f3edf1178165e87e4780436c479d9398ad3",
  "url": "https://www.reggionline.com/solidarieta-trasversale-sindaco-massari-rimbrotto-albanese-ora-un-caso-nazionale-video/",
  "ord_in_thread": 0,
  "author": null,
  "published": "2025-10-01T19:34:00.000+03:00",
  "title": "Solidarietà per Massari: il rimbrotto di Albanese ora è un caso nazionale. VIDEO",
  "text": "REGGIO EMILIA – In prima pagina sul Corriere della Sera e su Repubblica, di tendenza sulle principali piattaforme social, occasione di commento e di esternazione per esponenti del mondo della politica e della cultura di ambito nazionale. E’ il video con la scena che ritrae Francesca Albanese che rimbrotta il sindaco Marco Massari perché domenica al Teatro Valli nel consegnarle il primo Tricolore, massima onorificenza cittadina, ha citato gli ostaggi israeliani condannando l’attacco di Hamas del 7 ottobre 2023.\nIn soccorso di Marco Massari si é schierato il sindaco di Mantova, l’esponente Pd Mattia Palazzi: “Massari non ha fatto nulla per cui debba essere perdonato”, ha dichiarato il primo cittadino della città virgiliana. Vicinanza anche dalla Europarlamentare Pd Elisabetta Gualmini che ha definito Massari: “Uomo di sinistra che ha detto esattamente quello che va detto e viene fischiato”.\nDa sinistra sostegno dal deputato reggiano Andrea Rossi e dal Pd provinciale: “Non c’è alcun imbarazzo – scrive il segretario Massimo Gazza – nel riconoscersi nelle giuste parole del sindaco Marco Massari, che ha ancora una volta ribadito una linea politica che è condivisa a livello locale, regionale e nazionale”.\nMa attenzione, contro il comportamento di Francesca Albanese, definito umiliante per Massari, si è espresso da destra il leader leghista Matteo Salvini che ha parlato di “vergogna” a proposito delle parole della relatrice Onu. A difendere Massari anche il capogruppo di Fratelli d’Italia alla Camera Galeazzo Bignami.\n“Non ci sorprendono né i fischi in platea, né l’attacco al Sindaco. Ci sorprende che un Comune come Reggio Emilia possa premiare Francesca Albanese…”, ha scritto su X/Twitter la Fondazione Luigi Einaudi, intitolata a uno dei padri della Repubblica Italiana.\nNelle prossime ore il sindaco riunirà la sua maggioranza per un vertice politico, mentre un incontro con la coalizione di centrosinistra si dovrebbe svolgere la prossima settimana.\nCosa è successo tra Massari e Albanese al teatro Valli di Reggio Emilia\n[Il Pd reggiano rompe il silenzio e fa quadrato in difesa di Massari]\nLe reazioni della politica\n[Rossi (Pd): “Con Albanese Massari ha scelto le parole giuste”]\n[Azione chiede la revoca del Primo Tricolore a Francesca Albanese]\n[Anche Fratelli d’Italia chiede la revoca del Primo Tricolore a Francesca Albanese]\nReggio Emilia\nteatro valli\nIsraele\nPalestina\ngaza\nMarco Massari\nFrancesca Albanese",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Social Issue",
    "Human Interest",
    "Politics"
  ],
  "topics": [
    "Social Issue->social networking",
    "Human Interest->human mishap"
  ],
  "ai_allow": true,
  "has_canonical": false,
  "breaking": null,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [
      {
        "name": "Elisabetta Gualmini",
        "sentiment": "none"
      },
      {
        "name": "Marco Massari",
        "sentiment": "none"
      },
      {
        "name": "Massimo Gazza",
        "sentiment": "none"
      },
      {
        "name": "Andrea Rossi",
        "sentiment": "none"
      },
      {
        "name": "Valli",
        "sentiment": "none"
      }
    ],
    "locations": [
      {
        "name": "Mantova",
        "sentiment": "none"
      }
    ],
    "organizations": [
      {
        "name": "Corriere della Sera",
        "sentiment": "none",
        "tickers": [
          {
            "ticker": null,
            "exchange": null
          }
        ]
      },
      {
        "name": "Repubblica",
        "sentiment": "none",
        "tickers": [
          {
            "ticker": null,
            "exchange": null
          }
        ]
      },
      {
        "name": "Europarlamentare Pd",
        "sentiment": "none",
        "tickers": []
      },
      {
        "name": "Hamas",
        "sentiment": "none",
        "tickers": [
          {
            "ticker": null,
            "exchange": null
          }
        ]
      }
    ]
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-10-09T07:49:31.734+03:00",
  "updated": "2025-10-09T07:53:58.000+03:00"
}