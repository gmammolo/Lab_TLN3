{
  "thread": {
    "uuid": "be89d05bc21e1c5de4cee8eb5deb4e32ee055243",
    "url": "https://www.lanazione.it/siena/cronaca/il-ministro-locatelli-ha-incontrato-7caa272c",
    "site_full": "www.lanazione.it",
    "site": "lanazione.it",
    "site_section": "https://www.lanazione.it/sitemaps/nazione/sitemap_news1.xml",
    "site_categories": [
      "media",
      "top_news_it",
      "top_news"
    ],
    "section_title": "",
    "site_title": "La Nazione - Tutte le ultime notizie in tempo reale dalla Toscana",
    "title": "Il ministro Locatelli ha incontrato a Siena il terzo settore",
    "title_full": "Il ministro Locatelli ha incontrato a Siena il terzo settore",
    "published": "2025-10-09T07:00:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://www.lanazione.it/image-service/view/acePublic/alias/contentid/OTEyYTNjZWQtYmI0Yy00/0/il-ministro-locatelli-ha-incontrato-a-siena-il-terzo-settore.jpeg?f=1.90:1&amp;w=1200",
    "performance_score": 0,
    "domain_rank": 17146,
    "domain_rank_updated": "2025-10-06T00:00:00.000+03:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "be89d05bc21e1c5de4cee8eb5deb4e32ee055243",
  "url": "https://www.lanazione.it/siena/cronaca/il-ministro-locatelli-ha-incontrato-7caa272c",
  "ord_in_thread": 0,
  "author": "La Nazione",
  "published": "2025-10-09T07:00:00.000+03:00",
  "title": "Il ministro Locatelli ha incontrato a Siena il terzo settore",
  "text": "Terzo settore protagonista in Sala delle Lupe, dove ieri il ministro per le Disabilità, Alessandra Locatelli , ha incontrato diverse associazioni del territorio. Ad accoglierla il vicario del prefetto Immacolata Amalfitano. Presenti all’evento l’assessore ai Servizi sociali Micaela Papi, il collega con delega alla Sanità Giuseppe Giordano e Massimo Bianchini che segue i Lavori pubblici. A salutare l’esponente di Governo, anche il presidente di Asp Guido Pratesi e il direttore Rocco Lerose, nonchè il commissario provinciale della Lega Filippo La Grassa.\n\"Cosa chiede il Terzo settore? Più attenzione, anche dal punto di vista mediatico – ha sottolineato il ministro –, perché la disabilità e l’inclusione spesso passano in secondo piano. Sto facendo il giro della Toscana – ha proseguito –. Qui ci sono realtà straordinarie con progetti in grado di rispondere ai bisogni delle persone e delle famiglie. C’è poi il tema legato alle risorse, ai servizi e alla necessità di sburocratizzare le procedure\".\nIl ministro ha quindi annunciato: \"Entro fine anno ci sarà un bando da 300 milioni rivolto al Terzo settore per affiancarne la riforma. Tre le dimensioni: abitativa, lavorativa e ricreativa\".\nC.B.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Politics",
    "Human Interest",
    "Social Issue"
  ],
  "topics": [
    "Politics->government",
    "Human Interest->ceremony",
    "Social Issue->disabilities"
  ],
  "ai_allow": true,
  "has_canonical": false,
  "breaking": true,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [],
    "locations": [],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [
      "top_news_it",
      "top_news"
    ],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-10-09T07:36:13.175+03:00",
  "updated": "2025-10-10T08:08:38.000+03:00"
}