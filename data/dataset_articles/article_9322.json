{
  "thread": {
    "uuid": "897d88636c2c9a0f35013bb973fd098025b724b4",
    "url": "https://www.giornaledibrescia.it/italia-e-estero/dieci-naufraghi-della-eternity-salvati-da-aspides-nel-mar-rosso-qgiieqz7",
    "site_full": "www.giornaledibrescia.it",
    "site": "giornaledibrescia.it",
    "site_section": "https://www.giornaledibrescia.it",
    "site_categories": [
      "media",
      "top_news_it",
      "top_news"
    ],
    "section_title": "Giornale di Brescia: notizie e video di Brescia e provincia",
    "site_title": "Giornale di Brescia: notizie e video di Brescia e provincia",
    "title": "Dieci naufraghi della Eternity salvati da Aspides nel mar Rosso",
    "title_full": "Dieci naufraghi della Eternity salvati da Aspides nel mar Rosso",
    "published": "2025-07-10T13:47:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://api.gdb.atexcloud.io/image-service/view/acePublic/alias/contentid/1kf404rloiwj7cg7vlq/1/yemen-houthis-israel-conflict.webp?f=16%3A9&amp;w=1200",
    "performance_score": 0,
    "domain_rank": 59791,
    "domain_rank_updated": "2025-06-03T00:00:00.000+03:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "897d88636c2c9a0f35013bb973fd098025b724b4",
  "url": "https://www.giornaledibrescia.it/italia-e-estero/dieci-naufraghi-della-eternity-salvati-da-aspides-nel-mar-rosso-qgiieqz7",
  "ord_in_thread": 0,
  "author": "Agenzia Stampa",
  "published": "2025-07-10T13:47:00.000+03:00",
  "title": "Dieci naufraghi della Eternity salvati da Aspides nel mar Rosso",
  "text": "Dieci naufraghi della Eternity salvati da Aspides nel mar Rosso\nATENE, 10 LUG - Dieci persone, tra i naufraghi del mercantile Eternity C colpito e affondato dai ribelli Houthi dello Yemen tre giorni fa nel mar Rosso, sono state tratte in salvo dalla missione Eunavfor Aspides, che continua a pattugliare il bacino. Lo ha annunciato la missione su X, precisando che nelle scorse ore sono stati tratti in salvo dal mare tre filippini membri dell'equipaggio e un membro del Maritime Security Team di nazionalità greca, portando a 10 il totale delle persone recuperate. Secondo Aspides, erano 25 le persone a bordo del cargo portarinfuse battente bandiera liberiana. Tre persone sono state uccise e almeno due ferite, tra cui un elettricista russo che ha perso una gamba nell'attacco degli Houthi. Il quotidiano greco Kathimerini sostiene invece che a bordo vi fossero 22 persone, la maggior parte delle quali di nazionalità filippina, insieme a tre guardie armate, tra cui il cittadino greco che si temeva rapito e ora invece tratto in salvo dal mare. La sorte delle altre persone che erano a bordo rimane incerta. L'ambasciata statunitense in Yemen, con sede a Riad, ha accusato gli Houthi di aver rapito parte dei membri dell'equipaggio sopravvissuti all'affondamento della nave chiedendone il \"rilascio immediato e incondizionato\". Mercoledì, gli Houthi hanno dichiarato di aver \"salvato\" un numero imprecisato di persone dalla nave.\nRiproduzione riservata © Giornale di Brescia\nIscriviti al canale WhatsApp del GdB e resta aggiornato",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Human Interest",
    "Disaster and Accident",
    "Politics"
  ],
  "topics": [
    "Human Interest->human mishap",
    "Disaster and Accident->drowning",
    "Politics->human rights",
    "Politics->refugees and internally displaced people",
    "Politics->international relations"
  ],
  "ai_allow": true,
  "has_canonical": false,
  "breaking": null,
  "webz_reporter": false,
  "external_links": [
    "https://whatsapp.com/channel/0029VaCjau3BvvsbWtZsh102",
    "https://www.whatsapp.com/channel/0029VaCjau3BvvsbWtZsh102"
  ],
  "entities": {
    "persons": [],
    "locations": [],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [
      "top_news_it",
      "top_news"
    ],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-07-10T14:55:40.657+03:00",
  "updated": "2025-07-11T12:05:53.000+00:00"
}