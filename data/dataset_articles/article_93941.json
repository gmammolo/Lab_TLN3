{
  "thread": {
    "uuid": "584a2cddb0a959d560c2c2f26edb6cf0b602096c",
    "url": "https://www.hamshahrionline.ir/news/988401/اعتراف-بازیکن-خبرساز-پرسپولیس-می-دانم-که-ضعیف-بودم-خدا-از",
    "site_full": "www.hamshahrionline.ir",
    "site": "hamshahrionline.ir",
    "site_section": "http://hamshahrionline.ir",
    "site_categories": [
      "media"
    ],
    "section_title": "همشهری آنلاین، سایت خبری روزنامه همشهری | hamshahrionline",
    "site_title": null,
    "title": "اعتراف بازیکن خبرساز پرسپولیس: می‌دانم که ضعیف بودم | خدا از من محافظت کند",
    "title_full": "اعتراف بازیکن خبرساز پرسپولیس: می‌دانم که ضعیف بودم | خدا از من محافظت کند",
    "published": "2025-10-23T08:11:00.000+03:00",
    "replies_count": 0,
    "participants_count": 1,
    "site_type": "news",
    "country": "IR",
    "main_image": "https://media.hamshahrionline.ir/d/2025/07/27/4/5221465.jpg?ts=1753631346000",
    "performance_score": 0,
    "domain_rank": 7665,
    "domain_rank_updated": "2025-10-20T00:00:00.000+03:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "584a2cddb0a959d560c2c2f26edb6cf0b602096c",
  "url": "https://www.hamshahrionline.ir/news/988401/اعتراف-بازیکن-خبرساز-پرسپولیس-می-دانم-که-ضعیف-بودم-خدا-از",
  "ord_in_thread": 0,
  "author": "همشهری آنلاین، سایت خبری روزنامه همشهری | hamshahrionline",
  "published": "2025-10-23T08:11:00.000+03:00",
  "title": "اعتراف بازیکن خبرساز پرسپولیس: می‌دانم که ضعیف بودم | خدا از من محافظت کند",
  "text": "به گزارش همشهری آنلاین پرسپولیس در پنجره تابستانی نقل و انتقالات با شکار برخی از بازیکنان تأثیرگذار فصل گذشته، عملکرد خوبی داشت اما اوضاع بر وفق مراد سرخپوشان نیست و آنها شرایط خوبی را تجربه نمیکنند و اثری از آن تیم همیشه قهرمان در ساقهای بازیکنان این تیم دیده نمیشود. پرسپولیس با وجود گذشت 7 هفته از مسابقات لیگ برتر، تنها یک برد به نام خود ثبت کرد و آخرین بازی با شکست مقابل خیبرخرمآباد همراه بود.\nتیوی بیفوما یکی از بازیکنانی است که با هیاهوی بسیار زیاد به جمع سرخپوشان پیوست. عملکرد فصل گذشته این وینگر سیه چهره کنگویی در استقلال خوزستان باعث شد تا او در تیررس پرسپولیس باشد. در این بین حضور اسماعیل کارتال، سرمربی ترک تبار پرسپولیس و مربی اسبق بیفوما که از ابتدای فصل جاری از این تیم جدا شده است، انگیزهای شد تا این بازیکن پیراهن سرخ بر تن کند اما تا به اینجا عملکرد این بازیکن مورد رضایت هواداران و کادر فنی پرسپولیس نیست. بیفوما از هفته دوم لیگ پیراهن پرسپولیس را به تن کرد و تا پایان هفته هفتم، 5 بازی انجام داد و سه بار در ترکیب اصلی و 2 بار هم بهعنوان بازیکن تعویضی وارد زمین شد.\nاو مقابل سپاهان در دقایق پایانی به زمین رفت، سپس در بازی فولاد فیکس شد. با این حال بیفوما برابر چادرملو به دلیل مصدومیت بازی نکرد و دوباره در دو بازی بعدی برابر ملوان و گلگهر فیکس بود و بازهم نتواست از موقعیتهایش برای پیش انداختن پرسپولیس استفاده کند. دادههای آماری بیفوما نشان دهنده یک نوسان رو به پایین است. فرصتهای از دست رفته این بازیکن هواداران پرسپولیس را کلافه کرده است. بیفوما بازیکن خارجی گرانقیمتی محسوب میشود اما هنوز کارایی لازم را نداشته و با سهلانگاری خود موقعیتهای زیادی را خراب کرده است که ماحصل آن برکناری وحید هاشمیان و مذاکره با مربیان دیگر است که هر روز خبرهایی در خصوص چهرههای شناخته شده برای نیمکت سرخ به گوش میرسد.\nتیوی بیفوما در گفتوگویی کوتاه با «ایران ورزشی» در خصوص شرایط پرسپولیس این گونه صحبت کرد: «علاوه بر تغییرات مدیریتی و سرمربی تیم، مشکلات خیلی بیشتری پیش روی ماست که باید برای رفع آن تلاش کنیم. شرایط ما زیاد خوب نیست و متأسفانه تا به اینجا نتوانستیم هواداران را راضی کنیم و این به هیچ وجه خوب نیست. البته این امید وجود دارد که در هفتههای بعدی مشکلات برطرف شود و ما بتوانیم بهتر از این باشیم.»\nاو در خصوص تغییرات احتمالی نیمکت پرسپولیس چنین واکنشی داشت: «صحبت کردن در خصوص تغییر کادر فنی تیم وظیفه من نیست. من به عنوان بازیکن باید تلاش کنم تا مربی از من راضی باشد و بتوانم هواداران پرشمار تیم را خوشحال کنم. امیدوارم که اتفاقات خوبی برای پرسپولیس بیفتد و این تیم بتواند به افتخارات گذشته خود دست یابد. تا به اینجا که عملکرد خوبی نداشتیم اما قطعاً از این به بعد تلاشمان را چندین برابر خواهیم کرد.»\nاین وینگر کنگویی پرسپولیس در پاسخ به این سؤال که آیا از خودت راضی هستی؟ بیان داشت: «باور دارم که در هفتههای گذشته خوب نبودم، البته با برخی بدشانسیها مواجه شدم اما قطعاً این بدبیاریها بزودی تمام خواهد شد. باید راهی پیدا کنم و مهم نیست که چگونه در مسیر پیشرفت قرار خواهم گرفت. اطمینان دارم که خیلی زود به شرایط خوب بازمیگردم چرا که به خودم اعتماد دارم و خدا از من محافظت میکند.»\nتیوی بیفوما یکی از بازیکنانی است که با هیاهوی بسیار زیاد به جمع سرخپوشان پیوست. عملکرد فصل گذشته این وینگر سیه چهره کنگویی در استقلال خوزستان باعث شد تا او در تیررس پرسپولیس باشد\nکد خبر 988401",
  "highlightText": "",
  "highlightTitle": "",
  "highlightThreadTitle": "",
  "language": "persian",
  "sentiment": "negative",
  "categories": [
    "Sport"
  ],
  "topics": [
    "Sport->soccer"
  ],
  "ai_allow": true,
  "has_canonical": false,
  "breaking": false,
  "webz_reporter": false,
  "external_links": [],
  "external_images": [],
  "internal_images": [
    "https://media.hamshahrionline.ir/d/2025/07/27/4/5221465.jpg?ts=1753631346000"
  ],
  "entities": {
    "persons": [],
    "locations": [],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-10-23T08:20:33.397+03:00",
  "updated": "2025-10-23T08:25:59.000+03:00"
}