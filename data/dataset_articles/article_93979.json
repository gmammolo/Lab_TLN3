{
  "thread": {
    "uuid": "2a6d007aef23d7f8f0f1b212061b104905ece3bf",
    "url": "https://www.eurosport.ro/fotbal/liga-campionilor-uefa/2025-2026/s-a-rupt-isak-cosmarul-continua-pentru-cel-mai-scump-jucator-din-istoria-lui-liverpool.-anuntul-lui-slot_sto23233811/story.shtml",
    "site_full": "www.eurosport.ro",
    "site": "eurosport.ro",
    "site_section": "https://www.eurosport.ro",
    "site_categories": [
      "tech"
    ],
    "section_title": "Știri din sport, transmisiuni în direct și rezultate - Eurosport",
    "site_title": "Știri din sport, transmisiuni în direct și rezultate - Eurosport",
    "title": "S-a \"rupt\" Isak! Coşmarul continuă pentru cel mai scump jucător din istoria lui Liverpool. Anunţul lui Slot - Eurosport",
    "title_full": "S-a \"rupt\" Isak! Coşmarul continuă pentru cel mai scump jucător din istoria lui Liverpool. Anunţul lui Slot - Eurosport",
    "published": "2025-10-23T08:15:00.000+03:00",
    "replies_count": 0,
    "participants_count": 1,
    "site_type": "news",
    "country": "RO",
    "main_image": "https://imgresizer.eurosport.com/unsafe/2400x1260/filters:format(jpeg)/origin-imgresizer.eurosport.com/2025/10/23/image-3a31fc83-6278-4f82-9df7-c7dff9d65ff0-85-2560-1440.jpeg",
    "performance_score": 0,
    "domain_rank": 22496,
    "domain_rank_updated": "2025-10-20T00:00:00.000+03:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "2a6d007aef23d7f8f0f1b212061b104905ece3bf",
  "url": "https://www.eurosport.ro/fotbal/liga-campionilor-uefa/2025-2026/s-a-rupt-isak-cosmarul-continua-pentru-cel-mai-scump-jucator-din-istoria-lui-liverpool.-anuntul-lui-slot_sto23233811/story.shtml",
  "ord_in_thread": 0,
  "author": "Cristian Mihală",
  "published": "2025-10-23T08:15:00.000+03:00",
  "title": "S-a \"rupt\" Isak! Coşmarul continuă pentru cel mai scump jucător din istoria lui Liverpool. Anunţul lui Slot - Eurosport",
  "text": "Cristian Mihală\nS-a \"rupt\" Isak! Coşmarul continuă pentru cel mai scump jucător din istoria lui Liverpool. Anunţul lui Slot\nArne Slot a confirmat că Alexander Isak, cel mai scump jucător din istoria lui Liverpool, s-a accidentat aseară, în victoria cu 5-1 de pe terenul lui Frankfurt, din Liga Campionilor. Şi Frimpong acuză probleme, el urmând a lipsi câteva săptămâni.\nPentru prima oară Liverpool a început cu Ekitike şi Isak printre titulari, în\nsuccesul cu 5-1din Germania, în UCL, cu Frankfurt, dar suedezul a dezamăgit din nou, nereușind să înscrie încă pentru \"cormorani\" în 8 meciuri jucate în toate competițiile.Adus pe Anfield pentru 145 de milioane de euro (\ncel mai scump transfer din istoria\"The Reds\" şi al 4-lea cea mai costisitoare mutare din istorie), nordicul a fost schimbat la pauză, dar această modificare nu a avut legătură cu randamentul din teren, ci cu o accidentare.Faptul că nu s-a antrenat mult timp în vară, forţând transferul de la Newcastle, are încă repercusiuni asupra fizicului nordicului, care acum va fi nevoit să stea o perioadă departe de terenul de joc.\n\"Alexander Isak a trebuit să fie înlocuit din cauza unui disconfort pe care l-a simțit la nivelul zonei inghinale.\nSă sperăm că nu e prea rău. E un echilibru atât de greu de găsit cu un jucător care a lipsit trei luni\", a dezvăluit Slot la final.\nŞi Frimpong s-a accidentat, în Frankfurt - Liverpool 1-5\nNu doar Isak îi dă bătăi de cap staffului medical al \"cormoranilor\", ci şi Frimpong. Revenit printre titulari aseară, olandezul adus de la Leverkusen s-a accidentat în prima repriză, astfel că flancul drept al apărării \"The Reds\" va fi acoperit în următoarele partide de tânărul Conor Bradley.\n\"Mă aștept ca Frimpong să fie indisponibil câteva săptămâni din cauza acestei noi accidentări\", a spus Slot, după confruntarea de aseară.\nDe notat şi faptul că meciul de aseară din Germania a consemnat şi un record la nivel de UCL: Curtis Jones a reuşit nu mai puţin de 122 de pase complete, din 127 de pase încercate (96% procentaj de reuşită). El i-a depăşit la acest capitol pe Vitinha şi Kimmich, singurii fotbalişti care au mai încercat cel puţin 125 de pase într-un meci de UCL.\nAltfel, trofeul acordat de UEFA pentru \"omul meciului\" a mers la Van Dijk, care, pe lângă golul reuşit la capătul unui corner, s-a apărat foarte exact, arătând ca un adevărat lider pe teren.\nPentru Liverpool urmează deplasarea de la Brentford, iar în Champions League va evolua runda viitoare contra lui Real Madrid, pe Anfield.\nSubiecte asemănătoare",
  "highlightText": "",
  "highlightTitle": "",
  "highlightThreadTitle": "",
  "language": "romanian",
  "sentiment": "negative",
  "categories": [
    "Sport"
  ],
  "topics": [
    "Sport->sport event"
  ],
  "ai_allow": true,
  "has_canonical": false,
  "breaking": false,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [],
    "locations": [],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-10-23T08:26:02.559+03:00",
  "updated": "2025-10-23T08:27:24.000+03:00"
}