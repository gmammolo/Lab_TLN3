{
  "thread": {
    "uuid": "9fcccab0786e6fbcd768008db254ef5b1d63581c",
    "url": "https://www.tasnimnews.com/fa/news/1404/07/30/3430162/%D9%86%D9%88%D8%B1%DB%8C-%D9%81%D8%AF%D8%B1%D8%A7%D8%B3%DB%8C%D9%88%D9%86-%D8%A8%D9%87-%D8%AA%DB%8C%D9%85-%D9%87%D8%A7%DB%8C-%D8%B4%D9%87%D8%B1%D8%B3%D8%AA%D8%A7%D9%86%DB%8C-%D9%86%DA%AF%D8%A7%D9%87-%D8%A7%D8%B2-%D8%A8%D8%A7%D9%84%D8%A7-%D8%A8%D9%87-%D9%BE%D8%A7%DB%8C%DB%8C%D9%86-%D8%AF%D8%A7%D8%B1%D8%AF-%D8%A7%DA%AF%D8%B1-%D9%85%D8%B4%DA%A9%D9%84%DB%8C-%D8%A8%D8%A7-%D9%85%D9%84%D9%88%D8%A7%D9%86-%D8%AF%D8%A7%D8%B1%D9%86%D8%AF-%D8%A8%DA%AF%D9%88%DB%8C%D9%86%D8%AF",
    "site_full": "www.tasnimnews.com",
    "site": "tasnimnews.com",
    "site_section": "https://www.tasnimnews.com/fa/service/27/%D9%81%D9%88%D8%AA%D8%A8%D8%A7%D9%84-%D8%A7%DB%8C%D8%B1%D8%A7%D9%86",
    "site_categories": [
      "media"
    ],
    "section_title": " آخرین اخبار فوتبال ایران | خبرگزاری تسنیم | Tasnim ",
    "site_title": "آخرین اخبار روز ایران و جهان ؛ خبرهای امروز | خبرگزاری تسنیم | Tasnim",
    "title": "نوری: فدراسیون به تیم‌های شهرستانی نگاه از بالا به پایین دارد/ اگر مشکلی با ملوان دارند، بگویند - تسنیم",
    "title_full": "نوری: فدراسیون به تیم‌های شهرستانی نگاه از بالا به پایین دارد/ اگر مشکلی با ملوان دارند، بگویند - تسنیم",
    "published": "2025-10-22T22:05:00.000+03:00",
    "replies_count": 0,
    "participants_count": 1,
    "site_type": "news",
    "country": "US",
    "main_image": "https://newsmedia.tasnimnews.com/Tasnim/Uploaded/Image/1401/12/16/1401121610452286027185514.jpg",
    "performance_score": 0,
    "domain_rank": 14068,
    "domain_rank_updated": "2025-10-20T00:00:00.000+03:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "9fcccab0786e6fbcd768008db254ef5b1d63581c",
  "url": "https://www.tasnimnews.com/fa/news/1404/07/30/3430162/%D9%86%D9%88%D8%B1%DB%8C-%D9%81%D8%AF%D8%B1%D8%A7%D8%B3%DB%8C%D9%88%D9%86-%D8%A8%D9%87-%D8%AA%DB%8C%D9%85-%D9%87%D8%A7%DB%8C-%D8%B4%D9%87%D8%B1%D8%B3%D8%AA%D8%A7%D9%86%DB%8C-%D9%86%DA%AF%D8%A7%D9%87-%D8%A7%D8%B2-%D8%A8%D8%A7%D9%84%D8%A7-%D8%A8%D9%87-%D9%BE%D8%A7%DB%8C%DB%8C%D9%86-%D8%AF%D8%A7%D8%B1%D8%AF-%D8%A7%DA%AF%D8%B1-%D9%85%D8%B4%DA%A9%D9%84%DB%8C-%D8%A8%D8%A7-%D9%85%D9%84%D9%88%D8%A7%D9%86-%D8%AF%D8%A7%D8%B1%D9%86%D8%AF-%D8%A8%DA%AF%D9%88%DB%8C%D9%86%D8%AF",
  "ord_in_thread": 0,
  "author": "خبرگزاری تسنیم | Tasnim",
  "published": "2025-10-22T22:05:00.000+03:00",
  "title": "نوری: فدراسیون به تیم‌های شهرستانی نگاه از بالا به پایین دارد/ اگر مشکلی با ملوان دارند، بگویند - تسنیم",
  "text": "مدیرعامل باشگاه ملوان بندر انزلی گفت: اگر فدراسیون فوتبال مشکلی با باشگاه ملوان دارد، بگویند تا آن را حل کنیم. به گزارش خبرگزاری تسنیم ، پژمان نوری در واکنش به نبود سیستم VAR در دیدار روز جمعه ملوان برابر استقلال خوزستان در هفته هشتم لیگ برتر فوتبال به رسانه رسمی باشگاه ملوان بندر انزلی گفت: وقتی صحبت از حرفه‌ای شدن فوتبال ایران می‌شود، حداقل انتظار این است که شرایط رقابت برای همه تیم‌ها برابر باشد. اینکه تنها یک بازی در هفته بدون VAR برگزار شود، قابل پذیرش نیست و شائبه بی‌عدالتی را ایجاد می‌کند. باشگاه ملوان به احترام هوادارانش پیگیر این موضوع از مسیر قانونی خواهد بود. وی در ادامه افزود: انتخاب داوران جوان برای مسابقه بسیار خوب است، اما باید این را در نظر داشته باشیم که داوران جوان ما بیش از داوران باتجربه به کمک داور ویدیویی نیاز دارند تا با استرس کمتر، قضاوت بهتری داشته باشند. مگر فلسفه VAR چیزی غیر از کمک به تصمیم‌گیری صحیح در میدان است؟ اینکه هم داور جوان برای مسابقه انتخاب شود، هم بازی بدون VAR به انجام برسد، اشتباه است. انتظار ما از کمیته داوران و سازمان لیگ، شفاف‌سازی در این مورد است، قطعاً با این تصمیم هر دو باشگاه ملوان و استقلال خوزستان متضرر خواهند شد و بهتر است فدراسیون تا روز مسابقه در تصمیمش تجدیدنظر کند. مدیرعامل باشگاه ملوان بندر انزلی خاطر نشان کرد: گاهی اوقات در برخی تصمیمات، نسبت به تیم‌های شهرستانی نگاه از بالا به پایین از سمت دوستان‌مان در فدراسیون احساس می‌شود. این را در چنین تصمیماتی به وضوح می‌توان لمس کرد. بارها گفته‌ایم که تنها انتظارمان برقراری عدالت است. حتی در موضوع آکادمی باشگاه و تیم بانوان نیز با این مسئله درگیر هستیم. باشگاه ملوان از یک شهرستان کوچک در حال حاضر شش تیم لیگ برتری فوتبال آقایان در تمامی رده‌ها، تیم لیگ برتری بانوان و یک تیم لیگ برتر در فوتبال ساحلی را اداره می‌کند. این کار کمی نیست، آنهم توسط یک شخص در بخش خصوصی، اما گاهی طوری با ما رفتار می‌شود انگار از جای دیگری آمده‌ایم و دوستان می‌خواهند تمامی قوانین را روی تیم‌های ما و در انزلی پیاده کنند. نوری همچنین تصریح کرد: اینکه سال‌هاست بندر انزلی و استان گیلان زیرساخت درستی ندارند، تقصیر باشگاه ملوان است؟ اگر ملوان تیم‌های آکادمی و بزرگسالانش را تعطیل کند مشکل فوتبال ایران و دوستان حل می‌شود؟ شاید بهتر باشد به جای فراری دادن بخش خصوصی از سرمایه‌گذاری در بزرگ‌ترین و پرافتخارترین باشگاه شمال کشور و ایجاد دافعه، با همکاری و همیاری همه دستگاه‌ها، به توسعه فوتبال و ورزش در این شهر و استان کمک کرد. وی صحبت‌های خود را اینطور ادامه داد: برای مثال در قضیه میزبانی تیم بانوان ملوان در بندر انزلی، مسئول مسابقات طوری با باشگاه ملوان رفتار می‌کند که در شأن این باشگاه نیست. ایشان نگذاشت ملوان در ورزشگاهی که می‌خواهد برابر گل‌گهر میزبانی کند و ما در استان خودمان تا دو ساعت مانده به بازی نمی‌دانستیم باید کجا بازی کنیم، اما در عین حال برخی تیم‌ها در ورزشگاه‌های بسیار غیراستانداردتر میزبانی می‌کنند و صدایی هم از کسی بیرون نمی‌آید. این نگاه تبعیض‌‌آمیز است. در همین فصل برخی تیم‌ها در لیگ برتر بانوان از مربیان تیم ملی در باشگاه‌شان با سمت رسمی سرمربی بهره می‌برند که به وضوح تعارض منافع ایجاد می‌کند، اما هیچ قانونی جلوی این قضیه را نمی‌گیرد، در حالی که سال‌های گذشته در همین‌ مورد با ملوان بدترین رفتار صورت گرفت! اگر مشکل خاصی با ملوان دارند بهتر است بگویند تا آن را برطرف کنیم‌! مدیرعامل باشگاه ملوان بندر انزلی در پایان اظهار داشت: امیدوارم روز جمعه مثل بازی گذشته‌مان در ورزشگاه مرحوم سیروس قایقران با حمایت همه جانبه هواداران و تلاش کادر فنی و بازیکنان بتوانیم سه امتیازی شیرین را به مردم استان گیلان تقدیم کنیم. انتهای پیام/",
  "highlightText": "",
  "highlightTitle": "",
  "highlightThreadTitle": "",
  "language": "persian",
  "sentiment": "negative",
  "categories": [
    "Sport"
  ],
  "topics": [
    "Sport->soccer",
    "Sport->sports management and ownership",
    "Sport->sport organisation"
  ],
  "ai_allow": true,
  "has_canonical": false,
  "breaking": null,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [],
    "locations": [],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [
      "fake_news"
    ],
    "top_news": [],
    "bias": "right",
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-10-23T08:39:26.311+03:00",
  "updated": "2025-10-25T09:57:10.233+03:00"
}