{
  "thread": {
    "uuid": "21253d41b8768c56fb8ff670553f64b65bd7fa68",
    "url": "https://www.tasnimnews.com/fa/news/1404/07/30/3430082/%D8%B9%D9%84%D9%88%DB%8C-%D8%A8%D8%B1%D8%AE%DB%8C-%D8%A7%D9%81%D8%B1%D8%A7%D8%AF-%DA%A9%D8%A7%D8%B1-%D8%B1%D8%A7-%D8%A8%D8%B1%D8%A7%DB%8C-%D8%A8%D8%A7%D8%B2%DB%8C-%D9%87%D8%A7%DB%8C-%D8%AA%D8%AF%D8%A7%D8%B1%DA%A9%D8%A7%D8%AA%DB%8C-%D8%AA%DB%8C%D9%85-%D9%85%D9%84%DB%8C-%D8%B3%D8%AE%D8%AA-%D9%85%DB%8C-%DA%A9%D9%86%D9%86%D8%AF-%D9%82%D9%84%D8%B9%D9%87-%D9%86%D9%88%DB%8C%DB%8C-%D8%A7%D9%86%D8%AA%D9%82%D8%A7%D8%AF%D9%87%D8%A7-%D8%B1%D8%A7-%D9%85%DB%8C-%D9%BE%D8%B0%DB%8C%D8%B1%D8%AF",
    "site_full": "www.tasnimnews.com",
    "site": "tasnimnews.com",
    "site_section": "https://www.tasnimnews.com/fa/service/27/%D9%81%D9%88%D8%AA%D8%A8%D8%A7%D9%84-%D8%A7%DB%8C%D8%B1%D8%A7%D9%86",
    "site_categories": [
      "media"
    ],
    "section_title": " آخرین اخبار فوتبال ایران | خبرگزاری تسنیم | Tasnim ",
    "site_title": "آخرین اخبار روز ایران و جهان ؛ خبرهای امروز | خبرگزاری تسنیم | Tasnim",
    "title": "علوی: برخی افراد کار را برای بازی‌های تدارکاتی تیم ملی سخت می‌کنند/ قلعه‌نویی انتقادها را می‌پذیرد - تسنیم",
    "title_full": "علوی: برخی افراد کار را برای بازی‌های تدارکاتی تیم ملی سخت می‌کنند/ قلعه‌نویی انتقادها را می‌پذیرد - تسنیم",
    "published": "2025-10-22T19:21:00.000+03:00",
    "replies_count": 0,
    "participants_count": 1,
    "site_type": "news",
    "country": "US",
    "main_image": "https://newsmedia.tasnimnews.com/Tasnim/Uploaded/Image/1404/02/06/1404020616210557132676734.jpg",
    "performance_score": 0,
    "domain_rank": 14068,
    "domain_rank_updated": "2025-10-20T00:00:00.000+03:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "21253d41b8768c56fb8ff670553f64b65bd7fa68",
  "url": "https://www.tasnimnews.com/fa/news/1404/07/30/3430082/%D8%B9%D9%84%D9%88%DB%8C-%D8%A8%D8%B1%D8%AE%DB%8C-%D8%A7%D9%81%D8%B1%D8%A7%D8%AF-%DA%A9%D8%A7%D8%B1-%D8%B1%D8%A7-%D8%A8%D8%B1%D8%A7%DB%8C-%D8%A8%D8%A7%D8%B2%DB%8C-%D9%87%D8%A7%DB%8C-%D8%AA%D8%AF%D8%A7%D8%B1%DA%A9%D8%A7%D8%AA%DB%8C-%D8%AA%DB%8C%D9%85-%D9%85%D9%84%DB%8C-%D8%B3%D8%AE%D8%AA-%D9%85%DB%8C-%DA%A9%D9%86%D9%86%D8%AF-%D9%82%D9%84%D8%B9%D9%87-%D9%86%D9%88%DB%8C%DB%8C-%D8%A7%D9%86%D8%AA%D9%82%D8%A7%D8%AF%D9%87%D8%A7-%D8%B1%D8%A7-%D9%85%DB%8C-%D9%BE%D8%B0%DB%8C%D8%B1%D8%AF",
  "ord_in_thread": 0,
  "author": "خبرگزاری تسنیم | Tasnim",
  "published": "2025-10-22T19:21:00.000+03:00",
  "title": "علوی: برخی افراد کار را برای بازی‌های تدارکاتی تیم ملی سخت می‌کنند/ قلعه‌نویی انتقادها را می‌پذیرد - تسنیم",
  "text": "سخنگوی فدراسیون فوتبال مدعی شد، برخی افراد با کارهایی که انجام می‌دهند کار را برای برگزاری بازی‌های دوستانه تیم ملی سخت می‌کنند. به گزارش خبرگزاری تسنیم ، امیرمهدی علوی درباره فرایند برگزاری بازی‌های آسیایی در ایران اظهار داشت: میزبانی‌ها در ایران به خوبی انجام می‌شود و روز گذشته نیز سپاهان میزبان نماینده ترکمنستان بود. میزبانی یکی از امتیازهای مهم برای صدور مجوز حرفه‌ای است و همچنین به انتخاب فدراسیون برتر کمک می‌کند. عربستان در این حوزه گام‌های مهمی حتی در رده پایه‌ها برداشته است. موضوع میزبانی باید ویژه و فعال پیش برود و با بهبود وضعیت سخت افزاری ورزشگاه‌ها گام بلندی برداریم. وی در واکنش به انتقادها از عملکرد تیم ملی فوتبال تصریح کرد: در تورنمنت کافا بود که امیر قلعه‌نویی در ابتدای تمرین، از بازیکنان و کادر فنی خواست به سمت خبرنگاران رفته و تشکر کنند. این آغوش باز همیشه از سوی کادر فنی وجود دارد. شخص قلعه‌نویی اعتقاد دارد بزرگان و نخبگان به مرکز ملی فوتبال بیایند و نکات خودشان را انتقال دهند. در واقع، قلعه‌نویی گفته است با آغوش باز انتقادها را می‌پذیرد. به صورت کلی، زمان ما سریع می‌گذرد و به جام جهانی نزدیک‌تر می‌شویم. مطمئنم در رسانه‌های گروهی برای حمایت از تیم ملی عزم جدی وجود دارد. خیلی از رسانه‌ها در سفرهای تیم ملی حضور داشتند و تعامل کادر فنی را از نزدیک دیده‌اند. خیلی ناراحت می‌شوم که برخی از موضوعات از سوی ما تکذیب می‌شود و از آن بدم می‌آید. وقتی موضوعی خارج از واقعیت بیان می‌شود ناگزیر به واکنش دادن می‌شویم. سخنگوی فدراسیون فوتبال راجع به آخرین وضعیت حضور سالواره فوتی در جمع کادر فنی امیر قلعه‌نویی در تیم ملی فوتبال خاطر نشان کرد: سه گزینه جدید روی میز مذاکره ما قرار دارد و اگر جمع‌بندی صورت بگیرد یکی از آنها به جمع کادر فنی تیم ملی اضافه می‌شود. به صورت کلی، حتماً باید مربی انتخاب شود دارای مدرک لایسنس باشد و از منظر فنی به تیم ملی کمک کند. مذاکرات با فوتی در جریان بود و در امارات قرار بود مذاکرات نهایی شود، ولی به نتیجه نرسید. به همین دلیل، سراغ گزینه‌های دیگر رفتیم. علوی در مورد بازی‌های تیم ملی فوتبال در فیفادی آبان ماه گفت: تورنمنت آبان ماه اهمیت زیادی دارد. در بازی نخست به مصاف کیپ ورد می‌رویم و امیدوارم در فینال به تیمی بخوریم که مدنظر ما قرار دارد. البته بازی نخست نیز خاص خواهد بود، چون کیپ ورد به جام جهانی صعود کرده است. موضوعی که وجود دارد آماده‌سازی و نهایی شدن قرارداد این تورنمنت دشوار بود. تکلیف یکسری از افراد مشخص بوده، ولی تکلیف برخی دیگر نامشخص است. چرا برخی‌ها می‌خواهند کاری کنند که شرایط برای برگزاری بازی‌های تدارکاتی تیم ملی کشورمان سخت شود؟ امیدوارم این اشاره‌ای که کردم، بشارتی برای برخی از دوستان شود. سخنگوی فدراسیون فوتبال با اشاره به حضور بانوان داور ایرانی در جام جهانی فوتسال یادآور شد: خانم ناظمی و فتحی برای جام جهانی فوتسال بانوان معرفی شده‌اند. خانم ذکائی نیز برای جام ملت‌های جنوب آسیا قضاوت خواهند کرد. ان‌شاء‌الله آبان‌ و اسفند ماه که فوتسال جام جهانی و فوتبال قهرمانی آسیا را داریم، تیم‌های ملی ما خوش بدرخشند. تیم فوتبال امید نیز در آبان ماه به تورنمنت آسیای میانه دعوت شده است. علوی در واکنش به حواشی شایعه پرداخت 10 هزار دلار به تانزانیا برای برگزاری بازی دوستانه تأکید کرد: در این باره توضیحات کامل داده شده است و دیگر جای آن نیست که باز شود. وی درباره دعوت بازیکنان تیم فوتبال امید به اردوی تیم ملی بزرگسالان هم گفت: یک تعدادی از بازیکنان تیم فوتبال امید می‌توانند در فهرست تیم ملی در جام جهانی حضور داشته باشند. کادر فنی نگاه ویژه به این بازیکنان دارد و شاید سورپرایزهای جدیدی در راه باشد. انتهای پیام/",
  "highlightText": "",
  "highlightTitle": "",
  "highlightThreadTitle": "",
  "language": "persian",
  "sentiment": "negative",
  "categories": [
    "Sport"
  ],
  "topics": [
    "Sport->soccer",
    "Sport->sports management and ownership"
  ],
  "ai_allow": true,
  "has_canonical": false,
  "breaking": null,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [],
    "locations": [],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [
      "fake_news"
    ],
    "top_news": [],
    "bias": "right",
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-10-23T08:39:27.334+03:00",
  "updated": "2025-10-25T10:28:46.584+03:00"
}