{
  "thread": {
    "uuid": "259bf5564c2ff338d29577d38076ae63f89857ed",
    "url": "https://www.gsp.ro/fotbal/liga-1/mihai-stoica-reactie-prestatie-fcsb-metaloglobus-857384.html",
    "site_full": "www.gsp.ro",
    "site": "gsp.ro",
    "site_section": "https://www.libertatea.ro",
    "site_categories": [
      "world_soccer",
      "sports"
    ],
    "section_title": "Ziar Online - Site cu Știri de Top din România | Libertatea",
    "site_title": "Gazeta Sporturilor - GSP - ultimele stiri din sport, rezultate live",
    "title": "„Rușine mondială!\" » Înainte de FCSB - Bologna, MM Stoica le prezintă scuze: „Înfiorător de rău, Groapa Marianelor\"",
    "title_full": "„Rușine mondială!\" » Înainte de FCSB - Bologna, MM Stoica le prezintă scuze: „Înfiorător de rău, Groapa Marianelor\"",
    "published": "2025-10-23T08:14:00.000+03:00",
    "replies_count": 0,
    "participants_count": 1,
    "site_type": "news",
    "country": "RO",
    "main_image": "https://cacheimg.gsp.ro/autocrop/smp-images-production/gsp.ro/23102025/06353841-eb0e-4c59-a074-c089c368e065.jpg?width=1200&amp;height=0",
    "performance_score": 0,
    "domain_rank": 7660,
    "domain_rank_updated": "2025-10-20T00:00:00.000+03:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "259bf5564c2ff338d29577d38076ae63f89857ed",
  "url": "https://www.gsp.ro/fotbal/liga-1/mihai-stoica-reactie-prestatie-fcsb-metaloglobus-857384.html",
  "ord_in_thread": 0,
  "author": "Romeo Ene",
  "published": "2025-10-23T08:14:00.000+03:00",
  "title": "„Rușine mondială!\" » Înainte de FCSB - Bologna, MM Stoica le prezintă scuze: „Înfiorător de rău, Groapa Marianelor\"",
  "text": "Articol de Romeo Ene - Publicat joi, 23 octombrie 2025, 08:14 / Actualizat joi, 23 octombrie 2025 08:14\nMihai Stoica (60 de ani), oficialul celor de la FCSB , a comentat ultimul rezultat al echipei, eșecul rușinos suferit pe terenul nou-promovatei Metaloglobus , scor 1-2, în etapa a 13-a. A fost prima victorie din istoria Ligii 1 pentru formația bucureșteană, iar criza campioanei României s-a adâncit.\nAcum, FCSB se pregătește pentru meciul de pe teren propriu cu Bologna , în etapa 3 din grupa principală de Europa League.\nPartida are loc în această seară, de la 19:45, pe Arena Națională. Va fi liveTEXT pe GSP.ro și televizată pe Prima Sport 1 și Digi Sport 1, cu informații în timp real de la reporterii Gazetei Sporturilor.\nMihai Stoica le prezintă scuze suporterilor de la FCSB: „Rușine mondială, prestație lamentabilă!” În viziunea lui Mihai Stoica , e rușinos pentru FCSB că a obținut un singur punct din meciurile cu nou-promovatele Csikszereda și Metaloglobus .\nCampioana trebuie să se trezească până nu e prea târziu, mai crede MM, care trage un semnal de alarmă și anunță un moment zero la FCSB, altfel lucrurile vor fi din ce în ce mai rele.\n„Am crezut că mai jos decât am fost la dubla cu Shkendija nu putem ajunge, iar acum am realizat că putem ajunge foarte jos, că avem resurse. Este o prestaţie lamentabilă, o ruşine mondială, că am condus Csikszereda şi Metaloglobus şi am făcut un punct.\nLa Clinceni, gazonul a fost foarte bun, vestiarele renovate, totul la superlativ. Noi am fost de nerecunoscut. Să conduci din nimic, că în afara ocaziei lui Bîrligea nu am avut, dar să intri cu avantaj, în câteva minute să pierzi avantajul şi să fii şi condus e jenant.\nNe prezentăm toţi scuzele suporterilor şi tuturor care şi-au făcut nervi uitându-se la meci. Să fie momentul zero, că altfel nu se poate. Suntem în prăpastie, în Groapa Marianelor. Am fost pe Everest anul trecut, acum suntem înfiorător de rău”, a spus MM, potrivit primasport.ro .\nFCSB se află doar pe locul 12 în Superliga după 13 etape, cu 13 puncte. Trupa antrenată de Elias Charalambous) se află la 6 puncte de Oțelul Galați, ocupanta ultimului loc de play-off.\nCâștigarea titlului se anunță un obiectiv și mai îndrăzneț. FCSB are de recuperat 15 puncte față de liderul-surpriză FC Botoșani.\nClasamentul la zi din Superliga\nCitește și:",
  "highlightText": "",
  "highlightTitle": "",
  "highlightThreadTitle": "",
  "language": "romanian",
  "sentiment": "negative",
  "categories": [
    "Sport"
  ],
  "topics": [
    "Sport->sport event"
  ],
  "ai_allow": true,
  "has_canonical": false,
  "breaking": false,
  "webz_reporter": false,
  "external_links": [
    "https://www.primasport.ro/mm-stoica-nu-s-a-mai-abtinut-si-a-rabufnit-in-direct-la-tv-dupa-umilinta-traita-de-fcsb-cu-metaloglobus-o-rusine-mondiala-exclusiv-22209835",
    "https://primasport.ro/mm-stoica-nu-s-a-mai-abtinut-si-a-rabufnit-in-direct-la-tv-dupa-umilinta-traita-de-fcsb-cu-metaloglobus-o-rusine-mondiala-exclusiv-22209835"
  ],
  "external_images": [],
  "internal_images": [],
  "entities": {
    "persons": [],
    "locations": [],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-10-23T09:07:19.870+03:00",
  "updated": "2025-10-23T09:09:54.000+03:00"
}