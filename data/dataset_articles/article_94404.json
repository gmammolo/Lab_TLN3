{
  "thread": {
    "uuid": "a89e1b19f46fc4c44787a1a2caedf56377b4fea4",
    "url": "https://www.romanews.eu/leggo-roma-in-ansia-per-angelino-ancora-problemi-a-causa-della-bronchite/",
    "site_full": "www.romanews.eu",
    "site": "romanews.eu",
    "site_section": "https://www.gazzettaromanista.it",
    "site_categories": [],
    "section_title": "gazzettaromanista.it - Tutte le ultime notizie sulla AS Roma - calciomercato - news - Roma news | tutte le news in tempo reale sulla AS Roma",
    "site_title": "Romanews.eu - Notizie AS Roma",
    "title": "Roma in ansia per Angelino: ancora problemi a causa della bronchite",
    "title_full": "Roma in ansia per Angelino: ancora problemi a causa della bronchite",
    "published": "2025-10-23T08:52:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://www.romanews.eu/wp-content/uploads/2025/10/photo_1_2025-10-12_17-49-40-e1760615960858.jpg",
    "performance_score": 0,
    "domain_rank": 80357,
    "domain_rank_updated": "2025-10-20T00:00:00.000+03:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "a89e1b19f46fc4c44787a1a2caedf56377b4fea4",
  "url": "https://www.romanews.eu/leggo-roma-in-ansia-per-angelino-ancora-problemi-a-causa-della-bronchite/",
  "ord_in_thread": 0,
  "author": "Valerio Bottini",
  "published": "2025-10-23T08:52:00.000+03:00",
  "title": "Roma in ansia per Angelino: ancora problemi a causa della bronchite",
  "text": "LEGGO | Roma in ansia per Angelino: ancora problemi a causa della bronchite\nL’unico assente della Roma nella gara di questa sera contro il Viktoria Plzen sarà Angelino. L’esterno è ancora out a causa della forte bronchite asmatica che lo ha colpito nelle scorse settimane, con un recupero che procede più lentamente di quanto ci si aspettava.\nNuovi esami in programma per lo spagnolo\nLa Roma stasera all’Olimpico (ore 21, diretta Sky) è a caccia di tre punti fondamentali nel girone di Europa\nLeague e dovrà vedersela col Viktoria Plzen del bomber Durosinmi. «Abbiamo necessità di vincere, ma non abbassiamo la guardia. Gasperini, scrive Leggo, potrà contare su tutta la rosa a disposizione ma è in ansia per le condizioni di Angelino per il quale non può essere stabilita una data di rientro. “Ci affidiamo ai medici, non posso mettere bocca su questa situazione. Sta svolgendo degli accertamenti e incrociamo le dita affinché torni presto”, ha detto ieri Gasp in conferenza stampa alimentando la preoccupazione.\nLo spagnolo è ai box da inizio ottobre a causa di una forte bronchite asmatica che gli ha fatto perdere parecchio peso e che lo ha debilitato oltre le aspettative. In questi giorni effettuerà altri esami per capire la causa del crollo fisico. Al suo posto Gasp alternerà Tsimikas e Wesley, in attesa di buone notizie.\nLEGGI ANCHE | Roma-Viktoria Plzen, le probabili formazioni e dove vederla\nScrivi il primo commento",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "negative",
  "categories": [
    "Health",
    "Sport"
  ],
  "topics": [
    "Health->communicable disease"
  ],
  "ai_allow": true,
  "has_canonical": false,
  "breaking": false,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [],
    "locations": [
      {
        "name": "r Angeli",
        "sentiment": "none"
      }
    ],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-10-23T09:14:36.455+03:00",
  "updated": "2025-10-23T09:23:20.000+03:00"
}