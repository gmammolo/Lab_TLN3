{
  "thread": {
    "uuid": "bb4776f15bbb9b561ef25f11fabb781859184dbf",
    "url": "https://www.prosport.ro/fotbal-extern/fanii-lui-liverpool-revoltati-de-gestul-lui-mohamed-salah-mesaje-dure-pentru-fotbalistul-egiptean-20305304",
    "site_full": "www.prosport.ro",
    "site": "prosport.ro",
    "site_section": "https://www.prosport.ro",
    "site_categories": [
      "world_soccer",
      "sports"
    ],
    "section_title": "Știri sportive | Noutăți din fotbal, tenis, handbal | Știri din sport și rezultate live online",
    "site_title": "Știri sportive | Noutăți din fotbal, tenis, handbal | Știri din sport și rezultate live online",
    "title": "Fanii lui Liverpool, revoltați de gestul lui Mohamed Salah! Mesaje dure pentru fotbalistul egiptean",
    "title_full": "Fanii lui Liverpool, revoltați de gestul lui Mohamed Salah! Mesaje dure pentru fotbalistul egiptean",
    "published": "2025-10-23T09:15:00.000+03:00",
    "replies_count": 0,
    "participants_count": 1,
    "site_type": "news",
    "country": "RO",
    "main_image": "",
    "performance_score": 0,
    "domain_rank": 8590,
    "domain_rank_updated": "2025-10-20T00:00:00.000+03:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "bb4776f15bbb9b561ef25f11fabb781859184dbf",
  "url": "https://www.prosport.ro/fotbal-extern/fanii-lui-liverpool-revoltati-de-gestul-lui-mohamed-salah-mesaje-dure-pentru-fotbalistul-egiptean-20305304",
  "ord_in_thread": 0,
  "author": "Cristian Sebastian",
  "published": "2025-10-23T09:15:00.000+03:00",
  "title": "Fanii lui Liverpool, revoltați de gestul lui Mohamed Salah! Mesaje dure pentru fotbalistul egiptean",
  "text": "Mohamed Salah, superstarul de la Liverpool, i-a scos din sărite pe fanii englezi în meciul cu Eintracht Frankfurt.\n„Cormoranii” au câștigat clar jocul împotriva germanilor, scor 5-1, în etapa a treia din UEFA Champions League.\nFanii lui Liverpool, revoltați de gestul lui Mohamed Salah! Mesaje dure pentru fotbalistul egiptean Fanii lui Liverpool l-au criticat dur pe Mohamed Salah după meci, acuzându-l de egoism, după ce acesta a ales să tragă la poartă în loc să-i paseze lui Florian Wirtz spre final de meci.\nSalah nu a fost titularizat de Arne Slot pentru confruntarea cu echipa germană și a intrat pe teren abia în minutul 74, când „cormoranii” conduceau deja cu 5-1.\nDupă ce au fost conduși la începutul meciului, jucătorii lui Liverpool au întors rapid scorul, marcând de trei ori în doar nouă minute ale primei reprize, prin Hugo Ekitike, Virgil van Dijk și Ibrahima Konate.\nUlterior, Cody Gakpo și Dominik Szoboszlai au completat recitalul ofensiv, asigurându-se că formația lui Slot se redresează după înfrângerea de duminică, de pe Anfield, cu Manchester United, din Premier League.\nInteresant este faptul că Mohamed Salah fusese înlocuit în acel meci cu United, în momentul în care Liverpool căuta egalarea, iar acum nu a fost titular în partida de Liga Campionilor.\nCum i-a scos din sărite Salah pe fanii lui Liverpool: „E egoist!” Egipteanul a intrat pe teren în minutul 74, în locul lui Ekitike, și, pe final de meci, a avut ocazia să-i ofere lui Florian Wirtz primul său gol de la transferul său în Anglia .\nStarul egiptean a ales să finalizeze el faza, ignorându-și coechipierul, iar decizia i-a înfuriat pe fanii englezi.\nVăzând atitudinea lui Mohamed Salah, fanii lui Liverpool au fost scoși din sărite, iar reacțiile lor au fost foarte dure pe rețelele de socializare. Iată ce au scris doar câțiva dintre ei:\n„Ar fi fost primul gol al lui Wirtz dacă Salah n-ar fi fost atât de egoist. O decizie foarte proastă, mai ales ținând cont cât de mult are nevoie Wirtz să înscrie. A făcut același lucru și cu United, când Wirtz și Isak erau liberi, dar a preferat să tragă el.” „Salah trebuie să renunțe la atitudinea asta egoistă. Putea să aibă două pase de gol în seara asta dacă ar fi pasat în loc să tragă din poziții imposibile. Nu așa ar trebui să joace.” „Salah e risipitor, disperat și egoist. Avea o pasă clară la Wirtz, dar a ales să tragă”",
  "highlightText": "",
  "highlightTitle": "",
  "highlightThreadTitle": "",
  "language": "romanian",
  "sentiment": "negative",
  "categories": [
    "Sport"
  ],
  "topics": [
    "Sport->soccer"
  ],
  "ai_allow": true,
  "has_canonical": false,
  "breaking": false,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [],
    "locations": [],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-10-23T09:20:30.408+03:00",
  "updated": "2025-10-23T09:22:51.000+03:00"
}