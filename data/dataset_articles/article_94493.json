{
  "thread": {
    "uuid": "c47b5640fa78261b0940df43121e08152c0e8f54",
    "url": "https://www.ilgiorno.it/monza-brianza/cronaca/ceriano-ancora-ko-ci-serve-9dd1ce85",
    "site_full": "www.ilgiorno.it",
    "site": "ilgiorno.it",
    "site_section": "https://www.ilgiorno.it/cremona/sport/cremonese",
    "site_categories": [
      "media",
      "top_news_it",
      "top_news"
    ],
    "section_title": "Il Giorno | Tutte le ultime notizie in tempo reale dalla Lombardia",
    "site_title": "Il Giorno | Tutte le ultime notizie in tempo reale dalla Lombardia",
    "title": "Ceriano ancora ko: \"Ci serve più coraggio\"",
    "title_full": "Ceriano ancora ko: \"Ci serve più coraggio\"",
    "published": "2025-10-23T09:20:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://www.ilgiorno.it/image-service/view/acePublic/alias/contentid/NjgxODVjOGItNmQ0ZC00/0/ceriano-ancora-ko-ci-serve-piu-coraggio.jpeg?f=1.90:1&amp;w=1200",
    "performance_score": 0,
    "domain_rank": 17561,
    "domain_rank_updated": "2025-10-20T00:00:00.000+03:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 5
      },
      "vk": {
        "shares": 0
      }
    }
  },
  "uuid": "c47b5640fa78261b0940df43121e08152c0e8f54",
  "url": "https://www.ilgiorno.it/monza-brianza/cronaca/ceriano-ancora-ko-ci-serve-9dd1ce85",
  "ord_in_thread": 0,
  "author": "Il Giorno",
  "published": "2025-10-23T09:20:00.000+03:00",
  "title": "Ceriano ancora ko: \"Ci serve più coraggio\"",
  "text": "Terza sconfitta consecutiva (su tre giornate) per il Club Tennis Ceriano nel campionato di Serie A2 femminile, questa volta in casa (3-1) contro il Tennis Training di Foligno, al termine di un match che ha visto le lombarde lottare su ogni palla ma pagare di nuovo a caro prezzo i pochi momenti decisivi. Nell’incontro inaugurale, la portacolori umbra Giulia Tedesco ha avuto la meglio per 6-3 7-5 contro Carola Cavelli, imponendo il proprio gioco fin dalle prime battute. Nel secondo singolare è arrivato l’unico punto per Ceriano, firmato da Enola Chiesa che ha battuto la polacca Marcelina Podlinska con il punteggio di 7-5 6-3. Il terzo singolare ha visto però il netto ritorno di Foligno: la giovane Ginevra Batti, classe 2009, ha superato Maria Aurelia Scotti con un eloquente 6-1 6-3. Nel doppio conclusivo, la coppia Chiesa/Scotti si è portata avanti vincendo il primo set e facendo pregustare il pareggio, ma poi ha subito la rimonta del duo Batti/Podlinska, a segno per 2-6 6-4 10/8. Un finale amaro per le brianzole, che hanno mancato l’occasione di conquistare il primo punto stagionale. Il prossimo appuntamento è fissato per domenica sui campi di Casale.\n\"Ci manca sempre qualcosa per chiudere i match - ha commentato il capitano Silverio Basilico -. Probabilmente serve più coraggio per andare a prendere quello che ci meritiamo. Ora testa al girone di ritorno, provando a dimenticare l’amarezza di queste ultime due giornate. La prossima a Casale sarà durissima, poi cercheremo di fare più punti possibili contro Copertino e Foligno\".\nRo.San.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "negative",
  "categories": [
    "Sport"
  ],
  "topics": [
    "Sport->tennis",
    "Sport->sport event"
  ],
  "ai_allow": true,
  "has_canonical": false,
  "breaking": true,
  "webz_reporter": false,
  "external_links": [],
  "external_images": [],
  "internal_images": [],
  "entities": {
    "persons": [
      {
        "name": "Maria Aurelia Scotti",
        "sentiment": "none"
      },
      {
        "name": "Marcelina Podlinska",
        "sentiment": "none"
      },
      {
        "name": "Carola Cavelli",
        "sentiment": "none"
      },
      {
        "name": "Ginevra Batti",
        "sentiment": "none"
      }
    ],
    "locations": [
      {
        "name": "Club Tennis Ceriano",
        "sentiment": "none"
      },
      {
        "name": "Foligno",
        "sentiment": "none"
      }
    ],
    "organizations": [
      {
        "name": "Enola Chiesa",
        "sentiment": "none",
        "tickers": []
      }
    ]
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [
      "top_news_it",
      "top_news"
    ],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-10-23T09:24:28.364+03:00",
  "updated": "2025-10-24T10:04:53.000+03:00"
}