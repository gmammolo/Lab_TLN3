{
  "thread": {
    "uuid": "5d197c07e5b6e90ab9a0a6fcccc3e5c78554b590",
    "url": "https://www.ilgiornale.it/news/altri-sport/val-senales-neve-nera-bassino-si-frattura-tibia-giochi-addio-2556780.html",
    "site_full": "www.ilgiornale.it",
    "site": "ilgiornale.it",
    "site_section": "https://sportvicenza.com/index.php/2011-11-09-12-19-51/pallacanestro.html",
    "site_categories": [
      "media",
      "tech",
      "top_news_it",
      "top_news"
    ],
    "section_title": "Sport Vicenza - Pallacanestro",
    "site_title": "il Giornale - Ultime notizie su attualit&#xE0;, politica ed economia",
    "title": "Val Senales, neve nera: Bassino si frattura la tibia. Giochi addio",
    "title_full": "Val Senales, neve nera: Bassino si frattura la tibia. Giochi addio",
    "published": "2025-10-23T09:23:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://img.ilgcdn.com/sites/default/files/styles/social/public/foto/2024/10/24/1729748817-21953514-large.jpg?_=1729748817",
    "performance_score": 0,
    "domain_rank": 6504,
    "domain_rank_updated": "2025-10-20T00:00:00.000+03:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "5d197c07e5b6e90ab9a0a6fcccc3e5c78554b590",
  "url": "https://www.ilgiornale.it/news/altri-sport/val-senales-neve-nera-bassino-si-frattura-tibia-giochi-addio-2556780.html",
  "ord_in_thread": 0,
  "author": "Lucia Galli",
  "published": "2025-10-23T09:23:00.000+03:00",
  "title": "Val Senales, neve nera: Bassino si frattura la tibia. Giochi addio",
  "text": "Ci sono nevi nere, ci sono giorni terribili per lo sci. Ieri Marta Bassino è caduta in allenamento in val Senales, sulla stessa pista dove settimana scorsa anche Marta Rossetti, una delle nostre slalomiste top, si è infortunata, dicendo addio alla stagione Olimpica. La Leo Gurschler è un tracciato classificato difficile per la sua pendenza, adatto sia alle porte del gigante che allo sprint degli slalom. Si trova poco sotto al pendio, classificato rosso, Grawand 1 dove quasi un anno fa ha trovato la morte Matilde Lorenzi, rimasta vittima di un forte impatto prima con una porta e quindi con il muretto di neve che, privo di reti, delimita un tracciato affollato di pali e squadre e sci club. Bassino stava decelerando su un tratto quasi in piano quando è scivolata.\nAveva detto di essere pronta a voltare pagina, era felice del cambio materiali e pronta a tornare al top, dopo due stagioni difficili. Al media day di qualche giorno fa a Milano non lo sussurrava più Marta Bassino: ci credeva davvero, pronta a prendersi sulle spalle il ruolo di capo fila del gigante con Federica Brignone out da aprile per una frattura scomposta a tibia e perone e la rottura del legamento crociato anteriore del ginocchio sinistro. E invece: Bax non ci sarà, non solo a Soelden. A tenerla lontana dalle piste nell'anno olimpico, è un incidente durissimo. Il primo bollettino dell'ospedale di Merano non dà molto spazio ad interpretazioni: frattura del piatto tibiale laterale della gamba sinistra. Un infortunio simile a quello rimediato da Sofia Goggia due stagioni fa sulle piste di Ponte di Legno. Dopo la prima lastra la 29enne piemontese è stata sottoposta a una tac che non ha fornito ulteriori indicazioni, confermando però la frattura.\nGià nella serata di ieri la campionessa è stata trasportata a Milano dove è stata operata alla clinica La Madonnina dallo staff di Andrea Panzeri, capo commissione medica della Fisi.Inutile fare pronostici, sconvolgente guardare le coincidenze. La valanga rosa perde un'altra protagonista a 48 ore dall'opening di Soelden e a pochi mesi dalle Olimpiadi di casa. Forza Bax, forza azzurre.\nnetiquette.\nQuile norme di comportamento per esteso.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "negative",
  "categories": [
    "Sport"
  ],
  "topics": [
    "Sport->skiing",
    "Sport->disciplinary action in sport"
  ],
  "ai_allow": true,
  "has_canonical": false,
  "breaking": true,
  "webz_reporter": false,
  "external_links": [
    "https://it.wikipedia.org/wiki/Netiquette",
    "https://www.it.wikipedia.org/wiki/Netiquette"
  ],
  "external_images": [],
  "internal_images": [],
  "entities": {
    "persons": [],
    "locations": [],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": null,
    "top_news": [
      "top_news_it",
      "top_news"
    ],
    "bias": "center",
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-10-23T09:29:03.740+03:00",
  "updated": "2025-10-23T09:34:32.000+03:00"
}