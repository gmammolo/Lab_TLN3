{
  "thread": {
    "uuid": "03b24c42ee2db1a5f74dfde3a44a2622e2491762",
    "url": "https://www.ilgiornale.it/news/sport/dea-non-trova-sua-magia-solo-pari-contro-slavia-2556659.html",
    "site_full": "www.ilgiornale.it",
    "site": "ilgiornale.it",
    "site_section": "https://titoli.net/time",
    "site_categories": [
      "media",
      "tech",
      "top_news_it",
      "top_news"
    ],
    "section_title": "Ultime notizie - Titoli.net",
    "site_title": "il Giornale - Ultime notizie su attualit&#xE0;, politica ed economia",
    "title": "La Dea non trova la sua magia: solo un pari contro lo Slavia",
    "title_full": "La Dea non trova la sua magia: solo un pari contro lo Slavia",
    "published": "2025-10-23T06:00:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://img.ilgcdn.com/sites/default/files/styles/social/public/foto/2025/10/23/1761200203-azonzafro58-u-fr3cnb-stefano-nicoli-lapresse.jpeg?_=1761200203",
    "performance_score": 0,
    "domain_rank": 6504,
    "domain_rank_updated": "2025-10-20T00:00:00.000+03:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "03b24c42ee2db1a5f74dfde3a44a2622e2491762",
  "url": "https://www.ilgiornale.it/news/sport/dea-non-trova-sua-magia-solo-pari-contro-slavia-2556659.html",
  "ord_in_thread": 0,
  "author": "Marco Lombardo",
  "published": "2025-10-23T06:00:00.000+03:00",
  "title": "La Dea non trova la sua magia: solo un pari contro lo Slavia",
  "text": "L'Atalanta non corre più, e non è solo una questione di classifica. Contro lo Slavia Praga arriva un pareggio anche in Champions, e la vera questione è dove sia finito il furore nerazzurro. Eppure il messaggio della curva - stordita dalle troppe X di campionato - era molto chiaro all'inizio: Light my fire si leggeva (voto 8 per la coreografia e per il tifo, migliore in campo). Il risultato però è una partita un po' annacquata e a tratti caotica, soprattutto nel finale. Per carità: la Dea di fiammate ne ha avute, ma è stato un po' come vederla quando si sveglia al mattino ancora senza trucco, con le imperfezioni in bella vista. Spariranno?\nLa risposta a Juric, che a dire il vero ci ha anche provato col tridente. L'unico in palla alla fine è stato però De Ketalaere (voto 7), accompagnato da un Krstovic impaurito dalle occasioni da gol (una volta tira sul portiere, l'altra in piccionaia) e da un Lookman ancora appesantito e i cui svirgoli vengono tenuti a bada da Vicek (voto 7 per la concentrazione). Le promesse, in pratica, ci sono state (vicini al gol anche Kossounou e CDK), ma di contro la difesa nerazzurra ha ballato troppo contro un avversario non certo irresistibile, mentre a centrocampo De Roon è ancora troppo sotto ritmo per essere lui.\nMeno male che Carnesecchi c'è, insomma, anche quando dopo l'intervallo dalla panchina entrano in serie i rinforzi: Zalewski, Sulemana e il redivivo Scamacca (suo un colpo di testa alto di poco e un destro che Markovic manda in angolo), che alzano il ritmo ma anche la confusione. Così è 0-0, e la palla ora passa a Juric. Un po', scotta.\nnetiquette.\nQuile norme di comportamento per esteso.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "negative",
  "categories": [
    "Sport"
  ],
  "topics": [
    "Sport->soccer"
  ],
  "ai_allow": true,
  "has_canonical": false,
  "breaking": null,
  "webz_reporter": false,
  "external_links": [
    "https://it.wikipedia.org/wiki/Netiquette",
    "https://www.it.wikipedia.org/wiki/Netiquette"
  ],
  "external_images": [],
  "internal_images": [],
  "entities": {
    "persons": [
      {
        "name": " De Ketalaer",
        "sentiment": "none"
      },
      {
        "name": " Kossouno",
        "sentiment": "none"
      },
      {
        "name": " Juri",
        "sentiment": "none"
      }
    ],
    "locations": [],
    "organizations": [
      {
        "name": "Atalanta",
        "sentiment": "negative",
        "tickers": [
          {
            "ticker": null,
            "exchange": null
          }
        ]
      },
      {
        "name": "Slavia Praga",
        "sentiment": "neutral",
        "tickers": [
          {
            "ticker": null,
            "exchange": null
          }
        ]
      },
      {
        "name": " De",
        "sentiment": "none",
        "tickers": []
      }
    ]
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": null,
    "top_news": [
      "top_news_it",
      "top_news"
    ],
    "bias": "center",
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-10-23T09:31:00.968+03:00",
  "updated": "2025-10-24T10:07:21.000+03:00"
}