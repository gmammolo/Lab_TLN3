{
  "thread": {
    "uuid": "f61ccf849d48ee0a168ab4dc79c4b9764040a978",
    "url": "https://www.ildenaro.it/calcio-litalia-under-21-segna-7-reti-a-s-marino-verso-leuropeo",
    "site_full": "www.ildenaro.it",
    "site": "ildenaro.it",
    "site_section": "https://www.ildenaro.it/feed/",
    "site_categories": [
      "media"
    ],
    "section_title": "Ildenaro.it",
    "title": "Calcio, l’Italia Under 21 segna 7 reti a S.Marino verso l’Europeo",
    "title_full": "Calcio, l’Italia Under 21 segna 7 reti a S.Marino verso l’Europeo",
    "published": "2024-09-05T20:21:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "",
    "performance_score": 0,
    "domain_rank": 126756,
    "domain_rank_updated": "2024-09-03T00:00:00.000+03:00",
    "reach": null,
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "f61ccf849d48ee0a168ab4dc79c4b9764040a978",
  "url": "https://www.ildenaro.it/calcio-litalia-under-21-segna-7-reti-a-s-marino-verso-leuropeo",
  "ord_in_thread": 0,
  "parent_url": null,
  "author": "ildenaro.it",
  "published": "2024-09-05T20:21:00.000+03:00",
  "title": "Calcio, l’Italia Under 21 segna 7 reti a S.Marino verso l’Europeo",
  "text": "Roma, 5 set. (askanews) – Sette gol e tre punti. A Latina, davanti a oltre 3.000 spettatori, la Nazionale Under 21 riprende con una vittoria contro San Marino (stesso risultato dell’andata) il suo cammino nelle qualificazioni alla fase finale dell’Europeo, e si prepara a un doppio impegno decisivo: prima quello di martedì 10 alle 18.30 (diretta Rai 2) a Stavanger contro la Norvegia (vittoriosa 1-0 in Lettonia), poi quello di martedì 15 ottobre a Trieste contro l’Irlanda. E’ in quei 180 minuti che gli Azzurrini si giocheranno il primo posto nel Gruppo A, ma nel frattempo è arrivata una bella vittoria al ‘Domenico Francioni’ firmata dallo straordinario poker di Pio Esposito (secondo giocatore nella storia della Nazionale Under 21 a segnare quattro gol nella stessa partita, il primo era stato Alberto Gilardino il 5 settembre 2003, Italia-Galles 8-1) e dalle reti di Edoardo Bove e Antonio Raimondo (più l’autogol di Matteoni), in un match giocato a Latina nell’ambito della partnership tra la FIGC e la Regione Lazio che porterà martedì 10 anche la Nazionale Under 20 a Rieti.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Sport",
    "Human Interest",
    "Lifestyle and Leisure"
  ],
  "ai_allow": true,
  "webz_reporter": false,
  "external_links": [],
  "external_images": [],
  "entities": {
    "persons": [],
    "organizations": [],
    "locations": []
  },
  "syndication": null,
  "rating": null,
  "crawled": "2024-09-06T00:16:20.989+03:00",
  "updated": "2024-09-06T00:16:20.989+03:00"
}