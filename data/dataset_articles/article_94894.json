{
  "thread": {
    "uuid": "cbd9ce75eef31d0ad9b854b5c8fcd6297bbe5300",
    "url": "https://www.ilrestodelcarlino.it/pesaro/cronaca/tavullia-in-moto-bagnaia-tifosi-piloti-yo8fw2du",
    "site_full": "www.ilrestodelcarlino.it",
    "site": "ilrestodelcarlino.it",
    "site_section": "https://www.ilrestodelcarlino.it:443/rss",
    "site_categories": [
      "media"
    ],
    "section_title": "Tutte le notizie di  oggi - Carlino",
    "title": "'Tavullia in moto’ parte a razzo, Bagnaia: “Pronto per Misano”. Folla di tifosi per tutti i piloti",
    "title_full": "'Tavullia in moto’ parte a razzo, Bagnaia: “Pronto per Misano”. Folla di tifosi per tutti i piloti",
    "published": "2024-09-05T03:00:00.000+03:00",
    "replies_count": 0,
    "participants_count": 0,
    "site_type": "news",
    "country": "IT",
    "main_image": "https://www.ilrestodelcarlino.it/image-service/view/acePublic/alias/contentid/MGQ5MzgwMGMtNGI5ZS00/0/bagno-di-folla-per-il-campione-del-mondo-pecco-bagnaia-nel-riquadro-e-gli-altri-piloti-della-moto-gp-durante-tavullia-in-moto.jpeg",
    "performance_score": 0,
    "domain_rank": 16876,
    "domain_rank_updated": "2024-09-03T13:09:47.000+03:00",
    "reach": null,
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "cbd9ce75eef31d0ad9b854b5c8fcd6297bbe5300",
  "url": "https://www.ilrestodelcarlino.it/pesaro/cronaca/tavullia-in-moto-bagnaia-tifosi-piloti-yo8fw2du",
  "ord_in_thread": 0,
  "parent_url": null,
  "author": null,
  "published": "2024-09-05T03:00:00.000+03:00",
  "title": "'Tavullia in moto’ parte a razzo, Bagnaia: “Pronto per Misano”. Folla di tifosi per tutti i piloti",
  "text": "Per approfondire: Articolo: Come arrivare e dove parcheggiare al MotoGp di Misano 2024: viabilità e navette Articolo: ‘Tavullia in moto’, ci siamo Bagnaia guida i big. Sarà una parata di stelle Articolo: MotoGp Misano, le condizioni di Bagnaia: “Non sono al 100%” Tavullia (Pesaro), 5 settembre 2024 – Una marea di tifosi ed appassionati ha accolto i campioni del motomondiale arrivati questa sera in città per “Tavullia in Moto” , evento che ormai da anni fa da apripista del Gran Premio della Riviera di Rimini e di San Marino in programma dal 6 all’8 settembre.\nApprofondisci: Come arrivare e dove parcheggiare al MotoGp di Misano 2024: viabilità e navette Bagno di folla per il campione del mondo Pecco Bagnaia (nel riquadro) e gli altri piloti della Moto Gp durante 'Tavullia in moto' Un appuntamento a cui non sono voluti mancare tantissimi amanti delle due ruote, in molti provenienti anche dall’estero, arrivati in Italia proprio per seguire la tappa del motomondiale. E non poteva essere altrimenti per la città di Valentino Rossi , divenuta punto di riferimento per tutti i motociclistiche e che da anni ha ormai adottato anche tutti i piloti della VR46 Academy. Tra loro il tre volte campione del mondo Pecco Bagnaia , l’ospite più atteso sul palco del “Tavullia in moto“ , accolto dai suoi sostenitori con cori e bandiere rosse Ducati: “Ringrazio tutti i tifosi che sono qui - ha detto Bagnaia intervistato da Mauro Sanchini , commentatore Sky della MotoGp -.L’ultimo weekend di corse non è andato bene. Per la gara di Misano sono pronto , non sono al 100% fisicamente ma ho ancora qualche ora per rimettermi in sesto (dopo la caduta di domenica, ndr.)”.\nAlcune ragazze in delirio per Marco Bezzecchi Il campione del mondo è stato accompagnato sul palco dai piloti della VR46 Riders Academy e del team Pertamina Enduro VR46, Fabio Di Giannantonio e Marco Bezzecchi . Con loro anche Alessio ‘Uccio’ Salucci , da sempre amico e braccio destro di Valentino Rossi: “Ci auguriamo di fare un grande finale di stagione - dice -. Il prossimo anno lavoreremo anche con Franco Morbidelli , che si è unito al team Pertamina Enduro VR46. Un pilota che è cresciuto qui e siamo davvero contentissimi”. Poi la parola ai due piloti. “Sono contentissimo di essere qui - ha detto Marco Bezzecchi - ho tanto bisogno del calore dei tifosi, soprattutto in questo periodo, quindi vi ringrazio di cuore. Ultimamente mi sto sentendo meglio, anche con la moto. Spero che a Misano possa fare esultare e divertire tutti i miei tifosi e tutti quelli che saranno presenti“. Con lui anche Fabio Di Giannantonio : “Vorrei ringraziare tantissimo anche Andrea Migno, coach VR46, che mi sta dando una grande mano durante tutta la stagione”.\nLuca Marini si concede per gli autografi con alcuni tifosi A seguire, a salire sul palco sono stati Celestino Vietti , Luca Marini , Franco Morbidelli . “La stagione è iniziata un po’ in salita - ha detto Vietti - ora ho trovato il feeling, le cose stanno andando molto bene e la pista di Misano mi piace”. A fargli da spalla, Franco Morbidelli, che dal prossimo anno entrerà nel team: “Sono felicissimo - ha detto - portare a casa dei bei risultati avrà un valore ancora più particolare. Sono molto emozionato“.\nA chiudere Luca Marini , fratello di Valentino Rossi , che a Tavullia è ovviamente di casa: “Stiamo andando nella direzione giusta - ha detto il pilota della Honda -. Si è creato un grande gruppo, sono fiducioso anche per il futuro”. Scesi dal palco, prima di rientrare a Misano, tutti i piloti si sono messi a disposizione dei tifosi arrivati a Tavullia in attesa di portarsi a casa anche autografi e selfie con i loro idoli.\nWhatsApp\nFacebook\nX\nPrint\n© Riproduzione riservata",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Sport",
    "Arts, Culture and Entertainment",
    "Human Interest"
  ],
  "ai_allow": false,
  "webz_reporter": false,
  "external_links": [
    "https://x.com/share",
    "https://www.facebook.com/sharer/sharer.php?u=https://www.ilrestodelcarlino.it/pesaro/cronaca/tavullia-in-moto-bagnaia-tifosi-piloti-yo8fw2du&t=&#x27;Tavullia%20in%20moto%E2%80%99%20parte%20a%20razzo,%20Bagnaia:%20%E2%80%9CPronto%20per%20Misano%E2%80%9D.%20Folla%20di%20tifosi%20per%20tutti%20i%20piloti",
    "https://x.com/share?url=https://www.ilrestodelcarlino.it/pesaro/cronaca/tavullia-in-moto-bagnaia-tifosi-piloti-yo8fw2du&text=&#x27;Tavullia%20in%20moto%E2%80%99%20parte%20a%20razzo,%20Bagnaia:%20%E2%80%9CPronto%20per%20Misano%E2%80%9D.%20Folla%20di%20tifosi%20per%20tutti%20i%20piloti",
    "https://sport.quotidiano.net/motomondiale/motogp-misano-bagnaia-come-sta-70baaa15",
    "https://web.whatsapp.com/send",
    "https://www.facebook.com/sharer/sharer.php",
    "https://web.whatsapp.com/send?text=&#x27;Tavullia%20in%20moto%E2%80%99%20parte%20a%20razzo,%20Bagnaia:%20%E2%80%9CPronto%20per%20Misano%E2%80%9D.%20Folla%20di%20tifosi%20per%20tutti%20i%20piloti%20https://ilrestodelcarlino.it/pesaro/cronaca/tavullia-in-moto-bagnaia-tifosi-piloti-yo8fw2du",
    "https://x.com/share?url=https://ilrestodelcarlino.it/pesaro/cronaca/tavullia-in-moto-bagnaia-tifosi-piloti-yo8fw2du&text=&#x27;Tavullia%20in%20moto%E2%80%99%20parte%20a%20razzo,%20Bagnaia:%20%E2%80%9CPronto%20per%20Misano%E2%80%9D.%20Folla%20di%20tifosi%20per%20tutti%20i%20piloti",
    "https://web.whatsapp.com/send?text=&#x27;Tavullia%20in%20moto%E2%80%99%20parte%20a%20razzo,%20Bagnaia:%20%E2%80%9CPronto%20per%20Misano%E2%80%9D.%20Folla%20di%20tifosi%20per%20tutti%20i%20piloti%20https://www.ilrestodelcarlino.it/pesaro/cronaca/tavullia-in-moto-bagnaia-tifosi-piloti-yo8fw2du",
    "https://www.sport.quotidiano.net/motomondiale/motogp-misano-bagnaia-come-sta-70baaa15",
    "https://facebook.com/sharer/sharer.php?u=https://ilrestodelcarlino.it/pesaro/cronaca/tavullia-in-moto-bagnaia-tifosi-piloti-yo8fw2du&t=&#x27;Tavullia%20in%20moto%E2%80%99%20parte%20a%20razzo,%20Bagnaia:%20%E2%80%9CPronto%20per%20Misano%E2%80%9D.%20Folla%20di%20tifosi%20per%20tutti%20i%20piloti"
  ],
  "external_images": [],
  "entities": {
    "persons": [],
    "organizations": [],
    "locations": []
  },
  "syndication": null,
  "rating": null,
  "crawled": "2024-09-06T00:27:16.627+03:00",
  "updated": "2024-09-13T07:34:44.094+03:00"
}