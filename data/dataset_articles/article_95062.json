{
  "thread": {
    "uuid": "98e7407620edefe2576f540100023dec76023726",
    "url": "https://www.fanpage.it/sport/tennis/errani-e-vavassori-vincono-il-doppio-misto-agli-us-open-e-fanno-la-storia-del-tennis-italiano",
    "site_full": "www.fanpage.it",
    "site": "fanpage.it",
    "site_section": "http://www.fanpage.it/feed",
    "site_categories": [
      "media",
      "top_news"
    ],
    "section_title": "Fanpage",
    "title": "Errani e Vavassori vincono il doppio misto agli US Open e fanno la storia del tennis italiano",
    "title_full": "Errani e Vavassori vincono il doppio misto agli US Open e fanno la storia del tennis italiano",
    "published": "2024-09-05T21:42:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://staticfanpage.akamaized.net/wp-content/uploads/sites/27/2024/09/errani-vavassori-finale-us-open-misto.jpg",
    "performance_score": 0,
    "domain_rank": 9649,
    "domain_rank_updated": "2024-09-03T00:00:00.000+03:00",
    "reach": null,
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "98e7407620edefe2576f540100023dec76023726",
  "url": "https://www.fanpage.it/sport/tennis/errani-e-vavassori-vincono-il-doppio-misto-agli-us-open-e-fanno-la-storia-del-tennis-italiano",
  "ord_in_thread": 0,
  "parent_url": null,
  "author": "Alessio Morra",
  "published": "2024-09-05T21:42:00.000+03:00",
  "title": "Errani e Vavassori vincono il doppio misto agli US Open e fanno la storia del tennis italiano",
  "text": "Errani e Vavassori vincono il doppio misto agli US Open e fanno la storia del tennis italiano\nAlessio Morra\nSara Errani e Andrea Vavassori hanno fatto la storia. Per la prima volta una coppia interamente italiana vince il torneo di doppio misto degli US Open. Errani e Vavassori in una splendida finale hanno sconfitto in due set gli americani Taylor Townsend e Donald Young con il punteggio di 7-6 7-5. I due meravigliosi tennisti italiani sono la prima coppia in assoluto a vincere un titolo Slam nel misto. Di italiani campioni nel misto c'erano stati, ma mai in tandem.\nErrani e Vavassori vincono gli US Open di doppio misto\nErano favoriti, ma tra il dire e il fare c'è bisogno di una vittoria. Hanno vinto una bella finale a Flushing Meadows Sara e Andrea che hanno accelerato nei momenti decisivi. Errani e Vavassori hanno risposto colpo su colpo, hanno fatto il break nell'undicesimo game. Gli azzurri hanno servito per il set, ma hanno perso la battuta. Il tie-break ha deciso il primo set ed è stato a senso unico: 7 a 0!\nTownsend e Young hanno capito poco e nel secondo set sono finiti subito indietro, il break aveva messo in posizione ottima Errani e Vavassori, che però dal 4-1 si sono fatti riagganciare: 4-4. Poi 5-5, e nel dodicesimo game il break decisivo. Sara e Andrea vincono con il punteggio di 7-6 7-5 il torneo di doppio misto degli US Open.\nSesto Slam in doppio per Errani, primo per Vavassori\nSara Errani e Andrea Vavassori, che hanno meritato il successo, sono riusciti a realizzare un'impresa perché sono la prima coppia italiana in assoluto a vincere un titolo Slam in misto, l'Italia scrive ancora la sua storia nel tennis. Per Andrea Vavassori è il primo titolo Slam della sua carriera, in questa stagione ha disputato due finali con Bolelli nel doppio (perse entrambe a Melbourne e Parigi).\nSara Errani invece amplia ulteriormente la sua bacheca: sono sei i titoli Slam in doppio – cinque in tandem con Roberta Vinci più questo in misto degli US Open. Inoltre Errani\nha vinto anche l'oro alle Olimpiadi con Jasmine Paolini. <a href=\"https://www.fanpage.it/sport/tennis/sinner-si-prende-la-rivincita-su-medvedev-e-ora-sfida-draper-per-un-posto-in-finale-agli-us-open-2024/\">\nSinner batte Medvedev e adesso sfiderà Draper per un posto in finale agli US Open 2024\n</a> <a href=\"https://www.fanpage.it/sport/tennis/sinner-e-soddisfatto-della-vittoria-su-medvedev-ma-si-rimprovera-una-cosa-deve-farlo-meglio/\">\nJannik soddisfatto della vittoria ma si rimprovera il gioco a rete: deve farlo meglio\n</a> <a href=\"https://www.fanpage.it/sport/tennis/quando-gioca-sinner-in-semifinale-contro-draper-agli-us-open-data-e-orario-della-partita/\">\nQuando gioca Sinner in semifinale contro Draper agli US Open: data e orario della partita\n</a> <a href=\"https://www.fanpage.it/sport/tennis/errani-e-vavassori-vincono-il-doppio-misto-agli-us-open-e-fanno-la-storia-del-tennis-italiano/\">\nErrani e Vavassori vincono il doppio misto agli US Open e fanno la storia del tennis italiano\n</a>",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Sport",
    "Human Interest"
  ],
  "ai_allow": true,
  "webz_reporter": false,
  "external_links": [],
  "external_images": [],
  "entities": {
    "persons": [],
    "organizations": [],
    "locations": []
  },
  "syndication": null,
  "rating": null,
  "crawled": "2024-09-06T00:36:00.942+03:00",
  "updated": "2024-09-06T00:36:00.942+03:00"
}