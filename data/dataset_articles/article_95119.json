{
  "thread": {
    "uuid": "5cc77f4b145e4668da3a45b50b1adc5affa97913",
    "url": "https://www.alfredopedulla.com/le-fee-ho-scelto-la-roma-grazie-a-de-rossi-baldanzi-e-tra-quelli-che-piu-mi-ha-colpito",
    "site_full": "www.alfredopedulla.com",
    "site": "alfredopedulla.com",
    "site_section": "https://www.alfredopedulla.com/feed",
    "site_categories": [
      "sports"
    ],
    "section_title": "Alfredo Pedullà",
    "title": "Le Fee: “Ho scelto la Roma grazie a De Rossi. Baldanzi è tra quelli che più mi ha colpito”",
    "title_full": "Le Fee: “Ho scelto la Roma grazie a De Rossi. Baldanzi è tra quelli che più mi ha colpito”",
    "published": "2024-09-05T23:15:00.000+03:00",
    "replies_count": 0,
    "participants_count": 1,
    "site_type": "news",
    "country": "UA",
    "main_image": "https://static.nexilia.it/alfredopedulla/2024/07/Immagine-10-07-24-20.15.jpeg",
    "performance_score": 0,
    "domain_rank": 186416,
    "domain_rank_updated": "2024-09-03T13:10:52.000+03:00",
    "reach": null,
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "5cc77f4b145e4668da3a45b50b1adc5affa97913",
  "url": "https://www.alfredopedulla.com/le-fee-ho-scelto-la-roma-grazie-a-de-rossi-baldanzi-e-tra-quelli-che-piu-mi-ha-colpito",
  "ord_in_thread": 0,
  "parent_url": null,
  "author": "Marco Costanza",
  "published": "2024-09-05T23:15:00.000+03:00",
  "title": "Le Fee: “Ho scelto la Roma grazie a De Rossi. Baldanzi è tra quelli che più mi ha colpito”",
  "text": "Enzo Le Fee , nuovo centrocampista della Roma , ha parlato a DAZN tornando sulla scelta di trasferirsi in giallorosso nel corso dell’ultima sessione di calciomercato:\nC’è qualche suo compagno che l’ha stupita particolarmente in questo avvio di stagione?\n“Ci sono diversi giocatori che mi hanno colpito, ma quello che mi ha stupito di più è Baldanzi perché è piccolino, veloce nel breve, bravo tecnicamente. Mi piace come gioca”.\nQuanto è stato importante il ds Ghisolfi per il suo arrivo? “Ghisolfi si è dimostrato interessato, ma la cosa più importante per me è stata il dialogo con il mister perché puoi fare mille discorsi, ma le parole più importanti sono quelle dell’allenatore. Lui è colui che mi fa giocare e mi fa crescere ed è lui che costruisce la squadra insieme a Ghisolfi e questo è importante. È stato un discorso semplice, è un ambiente in cui posso continuare a crescere. Come detto, parlare con De Rossi mi ha convinto a venire qui”.\nCome mai ha scelto la Roma? “Sono venuto qui per continuare a migliorare. Ho degli obiettivi in testa, non vedo l’ora di giocare le partite più importanti. Questo è il progetto perfetto per farlo, migliorerò sotto tutti gli aspetti, devo conoscere meglio questo campionato”.\nFoto: Instagram Roma",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Sport"
  ],
  "ai_allow": false,
  "webz_reporter": false,
  "external_links": [],
  "external_images": [],
  "entities": {
    "persons": [],
    "organizations": [],
    "locations": []
  },
  "syndication": null,
  "rating": null,
  "crawled": "2024-09-06T00:40:29.494+03:00",
  "updated": "2024-09-06T02:07:11.275+03:00"
}