{
  "thread": {
    "uuid": "d0b84b9d00c35acec7767b14cd1df78cd0f645b3",
    "url": "https://www.tuttosport.com/news/tennis/2024/09/05-132321604/errani_e_vavassori_campioni_agli_us_open_nel_doppio_misto_trionfo_storico_",
    "site_full": "www.tuttosport.com",
    "site": "tuttosport.com",
    "site_section": "https://www.tuttosport.com/site_map_news.xml",
    "site_categories": [
      "world_soccer",
      "sports"
    ],
    "section_title": "",
    "title": "Errani e Vavassori campioni agli US Open nel doppio misto: trionfo storico!",
    "title_full": "Errani e Vavassori campioni agli US Open nel doppio misto: trionfo storico!",
    "published": "2024-09-05T03:00:00.000+03:00",
    "replies_count": 1,
    "participants_count": 2,
    "site_type": "news",
    "country": "IT",
    "main_image": "https://cdn.tuttosport.com/images/2024/09/05/232335757-4177749f-7cc9-4791-8e8f-0678f1478c3e.jpg",
    "performance_score": 0,
    "domain_rank": 20871,
    "domain_rank_updated": "2024-09-03T00:00:00.000+03:00",
    "reach": null,
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "d0b84b9d00c35acec7767b14cd1df78cd0f645b3",
  "url": "https://www.tuttosport.com/news/tennis/2024/09/05-132321604/errani_e_vavassori_campioni_agli_us_open_nel_doppio_misto_trionfo_storico_",
  "ord_in_thread": 0,
  "parent_url": null,
  "author": "La redazione",
  "published": "2024-09-05T03:00:00.000+03:00",
  "title": "Errani e Vavassori campioni agli US Open nel doppio misto: trionfo storico!",
  "text": "Errani e Vavassori campioni agli US Open nel doppio misto: trionfo storico! Il tandem azzurro scrive una nuova pagina dell'Italtennis grazie al successo in finale sulla coppia Usa Townsend-Young 05.09 .2024 ( Aggiornata il 05.09.2024 23:23 ) 2 min\nErrani vavassori Us Open\nTrionfo azzurro allo Us Open ! Sara Errani e Andrea Vavassori si aggiudicano la finale del doppio misto, superando in 1 ora e 28 minuti di gioco la coppia statunitense formata dalla campionessa carica nel doppio femminile a Wimbledon Taylor Townsend e dal n.1350 Atp Donald Young , al suo ultimo torneo in carriera. Al Flushing meadows di New York, il tandem tricolore si impone con il finale di 7(7)-6(0), 7-5.\nErrani-Vavassori: è il primo titolo in uno Slam Il successo rimediato sul campo dell'Arthur Ashe, vale dunque il primo titolo conquistato da un tandem italiano in uno Slam. In semifinale infatti, Errani e Vavassori avevano scritto una nuova pagina dell'Italtennis, portando per la prima volta una coppia azzurra in finale di un torneo del Grande Slam, grazie al successo sugli altri statunitensi in gara Tyra Grant e Aleksandar Kovacevic (6-3, 7-5).\nErrani: \"Anno incredibile\" Queste le parole di Sara Errani al termine dell'incontro: \"È un momento speciale per me. Poterlo condividere con Andrea è bellissimo. Quest'anno è stato incredibile\" . Gli ha fatto eco il compagno Vavassori: \"È un sogno diventato realtà per me e ci sono riuscito con Sara, che è una giocatrice e una donna straordinaria\" .\nGli Azzurri che hanno fatto la storia Solo 3 tennisti italiani avevano conquistato la finale nei misti dei Major. Prima di Errani e Vavassori infatti, si rimanda a Nicola Pietrangeli e alla britannica Shirley Bloomer nel 1958, e a Raffaella Reggi e lo spagnolo Sergio Casal agli Us Open del 1986. Tandem azzurri per metà dunque, a loro volta preceduti dalla prima finale di sempre raggiunta da Uberto De Morpurgo e la statunitense Elizabeth Ryan , poi sconfitti dai francesi Suzanne Lenglen e Jean Borotra .\n© RIPRODUZIONE RISERVATA",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Sport",
    "Human Interest",
    "Lifestyle and Leisure"
  ],
  "ai_allow": true,
  "webz_reporter": false,
  "external_links": [],
  "external_images": [],
  "entities": {
    "persons": [],
    "organizations": [],
    "locations": []
  },
  "syndication": null,
  "rating": null,
  "crawled": "2024-09-06T00:43:30.181+03:00",
  "updated": "2024-09-13T09:07:08.261+03:00"
}