{
  "thread": {
    "uuid": "7cff01eb863143116aa3bcc82997d71205cc625c",
    "url": "https://www.lasicilia.it/italpress-news/italia-vola-a-quota-54-nel-medagliere-con-16-ori-superata-tokyo-2252070",
    "site_full": "www.lasicilia.it",
    "site": "lasicilia.it",
    "site_section": "https://www.lasicilia.it",
    "site_categories": [
      "media",
      "top_news"
    ],
    "section_title": "La Sicilia - PRIMA PAGINA",
    "title": "Italia vola a quota 54 nel medagliere, con 16 ori superata Tokyo",
    "title_full": "Italia vola a quota 54 nel medagliere, con 16 ori superata Tokyo",
    "published": "2024-09-06T00:03:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "",
    "performance_score": 0,
    "domain_rank": 45064,
    "domain_rank_updated": "2024-09-03T00:00:00.000+03:00",
    "reach": null,
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "7cff01eb863143116aa3bcc82997d71205cc625c",
  "url": "https://www.lasicilia.it/italpress-news/italia-vola-a-quota-54-nel-medagliere-con-16-ori-superata-tokyo-2252070",
  "ord_in_thread": 0,
  "parent_url": null,
  "author": "Redazione",
  "published": "2024-09-06T00:03:00.000+03:00",
  "title": "Italia vola a quota 54 nel medagliere, con 16 ori superata Tokyo",
  "text": "Tapia, Fantin e Mijno-Travisani d’oro alle Paralimpiadi di Parigi di Sonia Arpaia PARIGI (FRANCIA) (ITALPRESS) – L’Italia non smette di scrivere la storia ai Giochi Paralimpici di Parigi 2024 e nell’ottava giornata di gare arrivano emozioni intense con ben otto medaglie di cui tre preziosissimi ori che consentono alla spedizione azzurra di superare gli ori Tokyo, quando mancano ancora tre giorni alla cerimonia di chiusura. In Giappone tre anni fa l’Italia portó a casa 14 ori, a Parigi sono giá 16. Tre trionfi che arrivano da tre discipline diverse: atletica, nuoto e tiro con l’arco. Il primo é arrivato con Oney Tapia, campione paralimpico nella finale F11. Il lanciatore italiano, dopo un argento e un bronzo di specialitá, ha conquistato il metallo piú prezioso. “Questa vittoria é per le mie figlie che dopo la gara nel getto del peso hanno pianto e invece oggi possono gioire con me, ma é anche per ispirare tutti i giovani, che sono fragili e si abbattono ma che da risultati come questo possono imparare che nella vita tutto é possibile e sono loro i padroni del loro destino”, ha detto l’azzurro. Un altro oro é arrivato dal nuoto, unica medaglia di giornata dalla disciplina, ma pesantissima al collo di Antonio Fantin che si é confermato campione paralimpico nei 100 stile libero S6. “Sono molto contento di essermi riconfermato, non é mai semplice, soprattutto perchê tra Tokyo e Parigi sono passati tre anni ed é cambiato tutto per quanto mi riguarda. Ma mi sono riconfermato e per me questo era importante. Peccato non aver fatto anche il record del mondo, sarebbe stato bello ripetere oro e record, peró l’importante é far suonare l’inno per la dodicesima volta in questa piscina, e speriamo sia di buon auspicio”. Il terzo oro, storico e voluto con forza e grinta, é del tiro con l’arco con il ricurvo open nel mixed team ed di Stefano Travisani ed Elisabetta Mijno. L’azzurra, dopo il terzo posto nell’individuale, riesce a mettersi al collo il metallo piú prezioso, dopo due argenti e due bronzi in carriera, assieme a Stefano Travisani, anche lui al primo oro. Dai quarti contro l’Indonesia, battuta 5-3 alla semifinale con l’India, superata 6-2, gli arcieri italiani non hanno mai lasciato agli avversari la possibilitá di raggiungerli. Fino alla finalissima contro la Turchia, con la vittoria per 6-2. In lacrime Elisabetta Mijno ha commentato: “Finalmente é arrivata questa medaglia d’oro. Mi sono tolta un’enorme soddisfazione al termine di una giornata quasi perfetta”. “Arrivare in fondo é stato tosto – ha aggiunto Travisani -. Non é facile mantenere il focus fino alla fine, perchê alla lunga la testa inizia a vagare per il campo. In piú, dopo la mia gara individuale, non mi aspettavo di riuscire a capovolgere la situazione in questa maniera”. E in una giornata ricca di emozioni, altre due donne portano sul podio l’Italia. In serata Martina Caironi conquista l’argento nel salto in lungo T63. Nonostante un inizio di gara complicato, l’azzurra fa una gara in rimonta e si prende la piazza d’onore per la terza volta consecutiva. “È stata una gara un po’ complicata perchê non sono riuscita a spingere ed entrare bene in gara fin dal primo salto. Ma poi ho tirato fuori la grinta che ho e mi sono presa questa medaglia d’argento, anche se in realtá valgo molto piú di 5 metri”. L’altra azzurra é lei, Bebe Vio, che chiude la sua Paralimpiade bissando il bronzo di ieri anche nella gara a squadre, trascinando le compagne del fioretto sul terzo gradino del podio. La campionessa azzurra porta, cosí, a quota 6 il suo personale medagliere paralimpico, e anche se le medaglie conquistate non sono del metallo piú prezioso, saluta Parigi consapevole di aver dato il massimo. “È bellissimo, bellissimissimo, tutto bello, bello, bello. Siamo molto felici, siamo molto felici di questa squadra e siamo molto felici di tutto lo staff che ci ha effettivamente creato”, ha detto a fine gara. Un tris di bronzo, infine, é arrivato ancora dal ciclismo su strada. In apertura di giornata, sotto la pioggia che oggi ha bagnato costantemente Parigi, Luca Mazzone si é preso il bronzo nella categoria H1-2. Risultato bissato nel pomeriggio da Ana Maria Vite laru, che con il bronzo nella categoria H5 ha relagato alla spedizione azzurra del ciclismo la prima medaglia al femminile. A chiudere i giochi ci ha pensato Mirko Testa nella prova in linea della categoria H3, conquistando il terzo posto. Il medagliere azzurro segna cosí quota 54 e, mentre il record di Tokyo si avvicina, a Casa Italia per festeggiare gli azzurri anche il presidente della Figc Gabriele Gravina e il capodelegazione Gigi Buffon, a Parigi per assistere alla sfida di Nations League di domani al Parco dei Principi che metterá di fronte la Nazionale di Spalletti alla Francia. – Foto CIP/Andrea Alegni – (ITALPRESS). srp/red 05-Set-24 22:54",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Sport"
  ],
  "ai_allow": true,
  "webz_reporter": false,
  "external_links": [],
  "external_images": [],
  "entities": {
    "persons": [],
    "organizations": [],
    "locations": []
  },
  "syndication": null,
  "rating": null,
  "crawled": "2024-09-06T00:54:38.443+03:00",
  "updated": "2024-09-06T00:54:38.443+03:00"
}