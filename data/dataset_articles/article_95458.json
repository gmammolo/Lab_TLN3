{
  "thread": {
    "uuid": "6c1e75d64df050c92ff81efc38c4f0cbd666eafd",
    "url": "https://sport.sky.it/calcio/serie-a/2024/09/05/napoli-conte-squadra",
    "site_full": "sport.sky.it",
    "site": "sky.it",
    "site_section": "http://sport.sky.it/rss/sport_calcio_serie-a.xml",
    "site_categories": [
      "web_design_html",
      "tech"
    ],
    "section_title": "Sky Sport",
    "title": "Napoli, Conte si è preso lo spogliatoio con lavoro e mentalità",
    "title_full": "Napoli, Conte si è preso lo spogliatoio con lavoro e mentalità",
    "published": "2024-09-06T00:48:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://static.sky.it/editorialimages/c6373faafccbf70519e50d71afc807e4b12cd023/skysport/it/calcio/serie-a/2024/08/31/conte-napoli-parma-intervista-video/ansa_conte_napoli.jpeg?im=Resize,width=565",
    "performance_score": 0,
    "domain_rank": 5057,
    "domain_rank_updated": "2024-09-03T00:00:00.000+03:00",
    "reach": null,
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "6c1e75d64df050c92ff81efc38c4f0cbd666eafd",
  "url": "https://sport.sky.it/calcio/serie-a/2024/09/05/napoli-conte-squadra",
  "ord_in_thread": 0,
  "parent_url": null,
  "author": "Sky Sport",
  "published": "2024-09-06T00:48:00.000+03:00",
  "title": "Napoli, Conte si è preso lo spogliatoio con lavoro e mentalità",
  "text": "Antonio Conte si è preso il Napoli con cultura del lavoro e mentalità. È la sua grande sfida, in mezzo ha qualità e varietà con cui può cercare nuovi equilibri e altre soluzioni. Si è preso lo spogliatoio con autorità, perché vincere è l'unica cosa che conta\nIl premier Conte, Antonio. E i suoi quasi primi 100 giorni napoletani. Il manifesto delle idee. Il programma che si è dato. La politica che è sempre del fare. Perché arrivato a cento, ci sarà poi 101. Ed è questa la sua carica. La sua forza. Cultura del lavoro. Mentalità. La ricerca dell’esistenza nella sofferenza del campo; ecco perché ci stanno anche le doppie durante la sosta. Cento per cento Conte. Essenza di un pensiero e un modo di essere non negoziabile.\n“Così è se vi pare”. E Napoli aveva bisogno di uno così. Centrale. Decisionista. Autorevole e anche autoritario. Seppure col sorriso, quando può starci. Si è preso il Napoli. L’ha sentito subito suo. È diventata la sua grande sfida, bella e complicata; forse anche più di quanto immaginato. Si è preso lo spogliatoio. Si è esposto. Ha indicato e voluto. E ha condiviso. Ha capito la dimensione. Poi però ha spinto e ha ottenuto di più. Perché vincere resta per lui l’unica cosa che conta.\nGestione, scelte, mercato. Il campo. E lì è un laboratorio sempre aperto di riflessioni. E magari di opportunità. In mezzo ha qualità e varietà; e ora anche Folorunsho che è tornato dentro. Può cercare equilibri nuovi. Altre soluzioni. Sia a tre o a quattro dietro. Tre anni di contratto e prospettive. Ma poi tutto è adesso. È l’allenamento, è il Cagliari. È guardare avanti. Per sé stesso. Per la società che a lui si è affidata. Per una città che l’ha accolto come garante del rilancio. Come una certezza. Cento di questi Conte.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Sport",
    "Human Interest",
    "Lifestyle and Leisure"
  ],
  "ai_allow": true,
  "webz_reporter": false,
  "external_links": [],
  "external_images": [],
  "entities": {
    "persons": [],
    "organizations": [],
    "locations": []
  },
  "syndication": null,
  "rating": null,
  "crawled": "2024-09-06T00:59:37.594+03:00",
  "updated": "2024-09-06T00:59:37.594+03:00"
}