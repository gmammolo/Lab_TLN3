{
  "thread": {
    "uuid": "036e770a77b76675f1a58303d519c5c52d717de0",
    "url": "https://sport.sky.it/calcio/serie-a/2024/09/05/inter-thuram-news",
    "site_full": "sport.sky.it",
    "site": "sky.it",
    "site_section": "http://sport.sky.it/rss/sport_calcio_serie-a.xml",
    "site_categories": [
      "web_design_html",
      "tech"
    ],
    "section_title": "Sky Sport",
    "title": "Inter, Thuram si è caricato il peso dell'attacco sulle spalle",
    "title_full": "Inter, Thuram si è caricato il peso dell'attacco sulle spalle",
    "published": "2024-09-06T00:58:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://static.sky.it/editorialimages/1ec05c209fe4838e835f159a8e6ede04d38568a5/skysport/it/calcio/serie-a/2024/09/05/inter-thuram-news/Ipa_Thuram_4.jpg?im=Resize,width=565",
    "performance_score": 0,
    "domain_rank": 5057,
    "domain_rank_updated": "2024-09-03T00:00:00.000+03:00",
    "reach": null,
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "036e770a77b76675f1a58303d519c5c52d717de0",
  "url": "https://sport.sky.it/calcio/serie-a/2024/09/05/inter-thuram-news",
  "ord_in_thread": 0,
  "parent_url": null,
  "author": "Sky Sport",
  "published": "2024-09-06T00:58:00.000+03:00",
  "title": "Inter, Thuram si è caricato il peso dell'attacco sulle spalle",
  "text": "L'impatto di Marcus Thuram con il mondo nerazzurro è stato entusiasmante. Quest'anno l'attaccante francese, attuale capocannoniere della Serie A, è partito benissimo: 4 gol in 3 giornate per lui, che ha dimostrato di saper fare la differenza quando serve\nQuello che a volte in Nazionale si intravede nell'Inter è ormai una certezza, quello che con la Francia a volte nasconde quando indossa la maglia nerazzura invece Thuram lo fa brillare. L'ultimo Europeo magari non gli avrà regalato le soddisfazioni che sognava ma quando è tornato a Milano e si è rituffato nella nostra Serie A il Tikus non ha sbagliato un colpo. Nell'ultima stagione il suo impatto nel campionato italiano è stato entusiasmante. Quel meraviglioso gol nel derby, il primo contro il Milan, è stato una scarica di adrenalina nel rapporto con i tifosi, una simbiosi sancita da un tiro sotto l'incrocio. Per non parlare del secondo quello quello nel derby scudetto, quello che ha significato seconda stella, con l'apoteosi finale tra esultanze e festeggiamenti.\n<a href=\"https://sport.sky.it/calcio/serie-a/2024/09/04/calendario-serie-a-sky-dazn-anticipi-posticipi-2024-2025\">\n</a>\nleggi anche\nOrari e date fino alla 13^: Inter-Juve su Sky\nThuram, nella scorsa stagione 13 gol in totale\nIn totale lo scorso anno i gol sono stati 13 con 26 partecipazioni complessive alle reti totali della squadra. Una partecipazione che in queste prime 3 giornate di campionato è salito al 75% sul totale dei gol tra i 4 realizzati tra Genoa e Atalanta più il tiro che ha portato al vantaggio contro la squadra di Gasperini e il rigore procurato con il Lecce. Insomma Thuram, attuale capocannoniere della Serie A, si è caricato quasi totalmente il peso dell'attacco della squadra dimostrando carattere personalità e capacità di fare la differenza quando serve. Sempre più da attaccante centrale avendo imparato come muoversi e dove muoversi su tutto il fronte d'attacco e non perdendo mai di vista la porta avversaria.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Sport",
    "Human Interest",
    "Social Issue"
  ],
  "ai_allow": true,
  "webz_reporter": false,
  "external_links": [],
  "external_images": [],
  "entities": {
    "persons": [],
    "organizations": [],
    "locations": []
  },
  "syndication": null,
  "rating": null,
  "crawled": "2024-09-06T01:00:04.174+03:00",
  "updated": "2024-09-06T01:00:04.174+03:00"
}