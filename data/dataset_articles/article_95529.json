{
  "thread": {
    "uuid": "f65651c23d4513b3ea25785d8d2b7e7d4eed29c9",
    "url": "https://sport.tiscali.it/altrisport/tennis/articoli/us-open-errani-vavassori-nella-storia-primo-slam-tutto-italiano-nel-misto",
    "site_full": "sport.tiscali.it",
    "site": "tiscali.it",
    "site_section": "https://sport.tiscali.it/ultimora/",
    "site_categories": [
      "world_soccer",
      "sports",
      "top_news"
    ],
    "section_title": "Tutte le ultime news sul mondo dello sport - Tiscali Sport",
    "title": "US Open, Errani e Vavassori nella storia: primo Slam tutto italiano nel misto - Tiscali Sport",
    "title_full": "US Open, Errani e Vavassori nella storia: primo Slam tutto italiano nel misto - Tiscali Sport",
    "published": "2024-09-05T03:00:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://simg.tiscali.it/media/24/09/05/rs_179_spt_B689C14C-0D2D-4F2F-B6E3-93525F883EF3.jpg",
    "performance_score": 0,
    "domain_rank": 5387,
    "domain_rank_updated": "2024-09-03T00:00:00.000+03:00",
    "reach": null,
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "f65651c23d4513b3ea25785d8d2b7e7d4eed29c9",
  "url": "https://sport.tiscali.it/altrisport/tennis/articoli/us-open-errani-vavassori-nella-storia-primo-slam-tutto-italiano-nel-misto",
  "ord_in_thread": 0,
  "parent_url": null,
  "author": "super_tennis",
  "published": "2024-09-05T03:00:00.000+03:00",
  "title": "US Open, Errani e Vavassori nella storia: primo Slam tutto italiano nel misto - Tiscali Sport",
  "text": "L'hanno fatto battendo 76-75 i mancini statunitensi Taylor Townsend, campionessa in carica in doppio femminile a Wimbledon, e Donald Young, all'ultimo torneo in carriera SuperTennis Playing in their third mixed doubles event together, Sara Errani and Andrea Vavassori are Grand Slam champions!‚Äî US Open Tennis (@usopen) [pic.twitter.com/0YqoMo7lTD] [September 5, 2024] Italians do it better. Gli italiani lo fanno meglio. Con quella scritta su una t-shirt nera, nel video di Papa don't Preach, Madonna rivendicava le sue origini e firmava un capitolo indimenticato nella storia della moda e della musica. Quella frase potrebbero stamparla sulle loro maglie Sara Errani e Andrea Vavassori, diventati allo US Open la prima coppia italiana a vincere uno Slam in doppio misto. L'hanno fatto battendo 76-75 i mancini statunitensi Taylor Townsend, campionessa in carica in doppio femminile a Wimbledon, e Donald Young, all'ultimo torneo in carriera. Townsend, a cui un tempo la USTA neg√≤ l'iscrizione allo US Open junior perch√© accusata di essere eccessivamente in sovrappeso, e Young, la promessa accostata a John McEnroe che da teenager compariva sulla copertina di Newsweek insieme a Barack Obama, sognavano un finale tutto a stelle e strisce, patriottismo e riscatto. Ma hanno trovato di fronte due italiani capaci di un tie-break da manuale. Capaci soprattutto di esaltare le loro qualit√† migliori: Vavassori si attacca a rete e para ogni passante con riflessi fulminei, e cos√¨ bilancia un servizio non cos√¨ incisivo nel primo set, Errani ci mette intelligenza tattica, continuit√† in risposta e variazioni nei duelli da fondo con Townsend. Sealed with a bacio üòò‚Äî US Open Tennis (@usopen) [pic.twitter.com/x9R6RTkl48] [September 5, 2024] Quel tiebreak dominato 7-0 al termine di un primo set sul filo lascia delle scorie nella coppia statunitense, che gioca con minore sicurezza e maggiore fretta e subisce un cruciale break nel quarto game del secondo set. Errani e Vavassori salgono 3-1, il torinese si sblocca al servizio e firma l'ulteriore allungo (4-1). Ma una finale √® una finale, e i due statunitensi non sono disposti a lasciare il campo senza lottare, non qui e con i tifosi dalla loro parte. Ottengono il controbreak e si riportano sul 4-4 ma Errani al primo successivo turno di battuta mette in campo quattro prime: il marchio dei grandi giocatori, quelli che fanno la differenza. L'ultimo game √® da film. Vavassori piazza due risposte fulminanti, Townsend esegue il meglio del suo serve and volley per cancellare i primi due match point, ma al terzo Wave la costringe all'errore. E l'Italia allunga il suo periodo magico, mentre Vavassori si volta verso Sara, si toglie il cappello e urla di gioia. Di rimando urla anche una Errani visibilmente divertita e contenta, che poi lo va a scuotere quando il torinese sulla panchina cede alle lacrime, alla forza di un'emozione mai provata prima. DOPPIO MISTO: I MIGLIORI RISULTATI AZZURRI Vittorie (3) 1958, Roland Garros: Nicola Pietrangeli-Shirley Bloomer (Gbr) b. R.N. Howe-L.Coghlan (Aus) 97 68 62 1986, US Open: Raffaella Reggi-Sergio Casal (Spa) b. M. Navratilova-P. Fleming (Usa) 64 64 2024, US Open: Sara Errani-Andrea Vavassori b. T.Townsend-D.Young (USA) 76(0) Finali (1) 1925, Wimbledon: Uberto De Morpurgo-Elisabeth Ryan (Usa) battuti da S. Lenglen-J. Borotra (Fra) 63 63 TABELLONE QUALIFICAZIONI MASCHILI TABELLONE QUALIFICAZIONI FEMMINILI SuperTennis",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Sport",
    "Human Interest",
    "Social Issue"
  ],
  "ai_allow": true,
  "webz_reporter": false,
  "external_links": [
    "https://www.usopen.org/en_US/draws/mens-qual-singles.html?promo=subnav",
    "https://www.usopen.org/en_US/draws/womens-qual-singles.html?promo=subnav",
    "https://www.supertennis.tv/",
    "https://www.supertennis.tv",
    "https://supertennis.tv/",
    "https://usopen.org/en_US/draws/womens-qual-singles.html?promo=subnav",
    "https://www.usopen.org/en_US/draws/womens-qual-singles.html",
    "https://usopen.org/en_US/draws/mens-qual-singles.html?promo=subnav",
    "https://www.usopen.org/en_US/draws/mens-qual-singles.html"
  ],
  "external_images": [],
  "entities": {
    "persons": [],
    "organizations": [],
    "locations": []
  },
  "syndication": null,
  "rating": null,
  "crawled": "2024-09-06T01:04:11.292+03:00",
  "updated": "2024-09-06T01:04:11.292+03:00"
}