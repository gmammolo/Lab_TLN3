{
  "thread": {
    "uuid": "2d176acd8f0c1d51e0cff5bb6e1a5eef26d0650e",
    "url": "https://www.ildolomiti.it/montagna/2025/spinge-la-bici-in-discesa-scivola-e-cade-in-una-trincea-un-65enne-salvato-dallelisoccorso",
    "site_full": "www.ildolomiti.it",
    "site": "ildolomiti.it",
    "site_section": "https://www.ildolomiti.it/altra-montagna/podcast",
    "site_categories": [
      "media",
      "top_news_it",
      "top_news"
    ],
    "section_title": "Podcast - L&#039;AltraMontagna | il Dolomiti",
    "site_title": "il Dolomiti",
    "title": "Spinge la bici in discesa, scivola e cade in una trincea: un 65enne salvato dall'elisoccorso - il Dolomiti",
    "title_full": "Spinge la bici in discesa, scivola e cade in una trincea: un 65enne salvato dall'elisoccorso - il Dolomiti",
    "published": "2025-07-10T17:59:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://cdn.ildolomiti.it/s3fs-public/styles/opengraph/public/articoli/2025/07/incidentebikeelicottero.png?itok=9SU3cT-E",
    "performance_score": 0,
    "domain_rank": 97489,
    "domain_rank_updated": "2025-06-03T00:00:00.000+03:00",
    "licensing_agency": [],
    "social": {
      "facebook": {
        "likes": 5,
        "comments": 1,
        "shares": 1
      },
      "vk": {
        "shares": 0
      }
    }
  },
  "uuid": "2d176acd8f0c1d51e0cff5bb6e1a5eef26d0650e",
  "url": "https://www.ildolomiti.it/montagna/2025/spinge-la-bici-in-discesa-scivola-e-cade-in-una-trincea-un-65enne-salvato-dallelisoccorso",
  "ord_in_thread": 0,
  "author": "@ildolomiti",
  "published": "2025-07-10T17:59:00.000+03:00",
  "title": "Spinge la bici in discesa, scivola e cade in una trincea: un 65enne salvato dall'elisoccorso - il Dolomiti",
  "text": "Spinge la bici in discesa, scivola e cade in una trincea: un 65enne salvato dall'elisoccorso\nStava spingendo la propria mountain bike in discesa sul sentiero numero 156, sul Monte Grappa, quando ha perso l'equilibrio ed è caduto in una trincea della Grande Guerra profonda tre metri. L'elicottero ha sbarcato, in \"hovering\", l'equipe medica e il tecnico di elisoccorso: l'uomo è stato stabilizzato sul posto e poi trasportato all'ospedale di Belluno\nSEREN DEL GRAPPA. Stava spingendo la propria mountain bike in discesa sul sentiero numero 156, sul Monte Grappa, quando ha perso l'equilibrio ed è caduto in una trincea della Grande Guerra profonda tre metri.\nL'incidente si è verificato attorno a mezzogiorno: l'uomo, un 65enne di Piazzola sul Brenta, ha sbattuto violentemente contro il terreno all'interno della trincea, riportando un trauma alla colonna. Fortunatamente con lui c'era un amico, che ha immediatamente allertato i soccorsi: sul posto è volato l'elicottero Falco 2, che ha provveduto a sbarcare, in \"hovering\", l'equipe medica e il tecnico di elisoccorso.\nIl 65enne è stato stabilizzato sul posto e poi i soccorritori lo hanno imbarellato: è stato recuperato a bordo dell'elicottero con un verricello di 15 metri e poi trasportato all'ospedale di Belluno per gli accertamenti e le cure del caso.\nSuccessivamente l'elicottero ha dovuto volare in direzione del Monte Talvena per prestare i soccorsi ad una donna di 64 anni di Paese. Mentre stava scendendo assieme al compagno dalla via normale, la 64enne è inciampata, infortunandosi ad una caviglia. Il tecnico di elisoccorso è stato calato con un verricello di trenta metri e ha prestato le prime cure alla donna.\nEntrambi poi sono stati recuperati a bordo e l'escursionista è stata condotta all'ospedale San Martino.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Disaster and Accident",
    "Human Interest",
    "Social Issue"
  ],
  "topics": [
    "Disaster and Accident->accident and emergency incident",
    "Human Interest->human mishap",
    "Social Issue->social services",
    "Social Issue->social condition",
    "Social Issue->elderly care"
  ],
  "ai_allow": true,
  "has_canonical": false,
  "breaking": null,
  "webz_reporter": false,
  "external_links": [],
  "entities": {
    "persons": [],
    "locations": [
      {
        "name": "Monte Grappa",
        "sentiment": "none"
      }
    ],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [
      "top_news_it",
      "top_news"
    ],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-07-10T19:44:09.683+03:00",
  "updated": "2025-07-11T17:06:59.000+00:00"
}