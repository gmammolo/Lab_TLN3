{
  "thread": {
    "uuid": "05bb1c7413d511c5b1578e02ed483b0162ce5129",
    "url": "https://gazzettadelsud.it/articoli/sport/2024/09/05/us-open-errani-vavassori-nella-storia-vincono-il-doppio-misto-e-domani-tocca-a-sinner-c0e724c1-e702-4db6-a7c3-ad1b821e1838",
    "site_full": "gazzettadelsud.it",
    "site": "gazzettadelsud.it",
    "site_section": "https://sicilia.gazzettadelsud.it",
    "site_categories": [
      "media",
      "top_news"
    ],
    "section_title": "Quotidiano online della Gazzetta del Sud, notizie e cronaca",
    "title": "Us Open, Errani-Vavassori nella storia! Vincono il doppio misto. E domani tocca a Sinner... - Gazzetta del Sud",
    "title_full": "Us Open, Errani-Vavassori nella storia! Vincono il doppio misto. E domani tocca a Sinner... - Gazzetta del Sud",
    "published": "2024-09-06T00:49:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://assets.gazzettadelsud.it/2024/09/Vavassori-Errani-774x485.jpg",
    "performance_score": 0,
    "domain_rank": 42773,
    "domain_rank_updated": "2024-09-03T00:00:00.000+03:00",
    "reach": null,
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "05bb1c7413d511c5b1578e02ed483b0162ce5129",
  "url": "https://gazzettadelsud.it/articoli/sport/2024/09/05/us-open-errani-vavassori-nella-storia-vincono-il-doppio-misto-e-domani-tocca-a-sinner-c0e724c1-e702-4db6-a7c3-ad1b821e1838",
  "ord_in_thread": 0,
  "parent_url": null,
  "author": "@GazzettaDelSud",
  "published": "2024-09-06T00:49:00.000+03:00",
  "title": "Us Open, Errani-Vavassori nella storia! Vincono il doppio misto. E domani tocca a Sinner... - Gazzetta del Sud",
  "text": "Sara Errani e Andrea Vavassori scrivono la storia del tennis italiano. Nella finale del doppio misto degli Us Open giocata sull'Arthur Ashe, hanno sconfitto la coppia americana Taylor Townsend e Donald Young diventando la prima coppia italiana di sempre a conquistare uno Slam in questa categoria del tennis. 7-6 7-5 il punteggio a favore degli azzurri. Domani Sinner contro Draper La semifinale della parta alta del tabellone di singolare maschile degli Us Open, fra l’azzurro Jannik Sinner e il britannico Jack Draper, è in programma domani sera, alle 21 italiane, sul cemento dell’Arthur Ashe Stadium di New York. Fra l’altoatesino e il tennista di Sutton un solo precedente, datato 2021, vinto con due tie-break sull'erba del Queen's dall’inglese. In scena in serale, e quindi nella notte italiana, invece, l’altra semifinale maschile, ovvero il derby statunitense fra Taylor Fritz e Frances Tiafoe, in programma sempre sull'Arthur Ashe Stadium non prima dell’una di notte in Italia. Qui il conto dei precedenti vede in netto vantaggio, per 6-1, Fritz.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Sport",
    "Arts, Culture and Entertainment"
  ],
  "ai_allow": true,
  "webz_reporter": false,
  "external_links": [],
  "external_images": [],
  "entities": {
    "persons": [],
    "organizations": [],
    "locations": []
  },
  "syndication": null,
  "rating": null,
  "crawled": "2024-09-06T01:06:38.645+03:00",
  "updated": "2024-09-06T01:06:38.645+03:00"
}