{
  "thread": {
    "uuid": "6503cda58cee80cae8c98cf6ba01bdf33c2e27bb",
    "url": "https://www.corrieredellosport.it/news/volley/coppe-volley/2025/01/16-137574442/champions_league_perugia_sbanca_ceske_budejovice_e_vince_la_pool_d",
    "site_full": "www.corrieredellosport.it",
    "site": "corrieredellosport.it",
    "site_section": "http://www.corrieredellosport.it/rss/",
    "site_categories": [
      "world_soccer",
      "sports"
    ],
    "section_title": "",
    "title": "Champions League: Perugia sbanca Ceske Budejovice e vince la Pool D",
    "title_full": "Champions League: Perugia sbanca Ceske Budejovice e vince la Pool D",
    "published": "2025-01-16T23:32:00.000+02:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://cdn.corrieredellosport.it/images/2025/01/16/212005730-57eaf092-65d0-4190-954a-362432895708.jpg",
    "performance_score": 0,
    "domain_rank": 10029,
    "domain_rank_updated": "2025-01-13T23:00:00.000+02:00",
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "6503cda58cee80cae8c98cf6ba01bdf33c2e27bb",
  "url": "https://www.corrieredellosport.it/news/volley/coppe-volley/2025/01/16-137574442/champions_league_perugia_sbanca_ceske_budejovice_e_vince_la_pool_d",
  "ord_in_thread": 0,
  "parent_url": null,
  "author": "La redazione",
  "published": "2025-01-16T23:32:00.000+02:00",
  "title": "Champions League: Perugia sbanca Ceske Budejovice e vince la Pool D",
  "text": "CESKE BUDEJOVICE ( REPUBBLICA CECA)- Una partita che vale la vetta matematica della Pool D e il passaggio del turno come “prima delle prime”! Un percorso immacolato nella fase a gironi di Champions per la Sir Sicoma Monini Perugia che, con il netto 0-3 (25-27, 22-25, 16-25) inflitto questa sera in trasferta in casa del Ceske Budějovice, è certa ormai del passaggio ai quarti con una giornata di anticipo come capolista del suo girone.\nUn primo set vinto dai Block Devils ai vantaggi, con i padroni di casa che, spinti dal proprio pubblico partono a braccio sciolto, spingendo con aggressività anche nell’avvio del secondo parziale. Nel terzo set la battuta bianconera imprime però la sterzata decisiva (7 ace e 3 soli errori) a favore dei ragazzi di coach Angelo Lorenzetti che chiudono i conti con ampio margine (16-25).\nI bianconeri archiviano il match nella repubblica ceca con un 55% di efficacia in attacco di squadra, 6 muri e 8 servizi vincenti. Capitan Giannelli manda in doppia cifra tutti i suoi attaccanti, a cominciare da Yuki Ishikawa, mvp della partita con 15 punti, un ace, il 65% in attacco e un block vincente, Semeniuk 12 punti a referto, Loser 10 ed Herrera 13. Come sempre in seconda linea Massimo Colaci è stato una garanzia di solidità in tutte le fasi del match.\nIl primo tempo di Loser, seguito dal maniout di Herrera, aprono il giochi. Perugia amministra il vantaggio e i padroni di casa ricorrono, spinti dal proprio pubblico, ma sprecano in attacco. Il primo tempo di Solè vale il +5 (10-15). L’opposto cubano di casa bianconera attacca sulle mani del muro, il Ceske si riporta a contatto con l’ace di Emmer, la diagonale di Brichta e il servizio vincente di Rodriguez, + e il colpo vincente di Lestina riporta il match in parità (18-18). Il primo tempo out di Loser regala il vantaggio agli avversari, ma il centrale argentino con un block vincente rimette subito i conti in pari. Muro di Semeniuk su Brichta, primo tempo di Sedlacek ed è Perugia ad arrivare al set point. La diagonale stretta di Rodriguez annulla il primo e si va ai vantaggi. Ishikawa conquista il secondo set point, Cianciotta ed Emmer sprecano al servizio: il primo è in rete e il secondo out. La Sir chiude con la pipe out avversaria (25-27).\nI padroni di casa partono in scioltezza nella seconda frazione si portano avanti con l’attacco di Lestina che prima segna il 4-1 e poi trova il mani fuori con cui capitalizza il vantaggio. Semeniuk piazza una diagonale potente e la Sir Sicoma Monini aggancia con l’attacco out di Brichta. Ishikawa forza il pallone, ma non trova il campo. Sedlacek e di nuovo Brichta riconquistano il doppio vantaggio, Semeniuk ed Herrera accorciano le distanze, ma il primo tempo vincente di Taylor Parks tiene avanti i padroni di casa. È Ishikawa a riportare i Block Devils a contatto colpendo le mani del muro ceco, a pareggiare i conti chiudendo sulla parallela lo scambio del 12-12 e conquistare il vantaggio con l’attacco vincente del 12-13. Punto a punto nella fase centrale del set. Sprint avanti di Perugia e con il primo tempo di Loser e il muro di Herrera, seguito dall’ace di Loser (14-17). Lo schiacciatore giapponese di casa bianconera arma il braccio e firma la pipe del 15-19. La squadra di casa accorcia con il primo tempo del giovane Parks e l’ace di Rodriguez, ma la Sir Sicoma Monini allunga grazie alle giocate sulle mani del muro di Ishikawa. Sul finale Sedlacek piazza blocca con un muro l’attacco di Herrera che poi si riscatta trovando il set point. Chiude Herrera 22-25.\nEquilibrio in avvio del terzo parziale con il muro di Brichta su Herrera che segna 2-2, ma l’opposto cubano bianconero trova l’attacco giusto che porta i suoi in vantaggio e capitan Giannelli consolida con un ace. Ishikawa e ancora Herrera, in parallela, incrementano il vantaggio. Ace di Loser e di Jesús Herrera (6-11), Rodriguez e Brichta accorciano in diagonale, ma Kamil Semeniuk ribadisce il vantaggio prima giocando sulle mani del muro, poi piazzando due ace consecutivi (8-14).\nDopo il time out richiesto da coach Smejkal i padroni di casa recuperano un paio di lunghezze, ma la Sir Sicoma Monini spinge con gli attacchi di Loser e i maniout di Ishikawa che firma anche un ace potente che va a colpire Rodriguez (11-18). Ancora un ace per Perugia: dai nove metri va a segno di nuovo Loser (13-19). Il muro imponente di Solè su Taylor Parks proietta i Block Devils verso il finale. Herrera in diagonale conquista il match point. Il servizio out di Parks chiude il set 16-25 e 3-0 per Perugia.\nIl Tabellino- JIHOSTROJ ČESKÉ BUDĚJOVICE - SIR SICOMA MONINI PERUGIA 0-3 (25-27, 22-25, 16-25)\nLE CIFRE\nJIHOSTROJ ČESKÉ BUDĚJOVICE: Emmer 2, Brichta 9, Rodriguez 8, Lestina 7, Parks 6, Sedlacek 8, Michalek (L), Nikpoor 1, Gonzalez, Pitner. N.E Okolic, Kovarick (L), Lubos, Knsko, Tomas (L).\nAll. Smejkal , vice Suchy\nSIR SICOMA MONINI PERUGIA: Giannelli 2, Herrera 13, Solè 4, Loser 10, Ishikawa 15, Semeniuk 12, Colaci (libero), Cianciotta, Ben Tara, Piccinelli. N.e: Candellaro, Zoppellari,\nARBITRI : Arbitri: Simic (Serbia), Burkiewicz (Polonia).\nDurata set: 36′, 32′, 26′; tot: 94′.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Sport",
    "Human Interest",
    "Social Issue"
  ],
  "topics": [
    "Sport->soccer",
    "Social Issue->social condition",
    "Social Issue->communities"
  ],
  "ai_allow": true,
  "has_canonical": false,
  "breaking": null,
  "webz_reporter": false,
  "external_links": [],
  "external_images": [],
  "entities": {
    "persons": [
      {
        "name": "Angelo Lorenzetti",
        "sentiment": "none"
      },
      {
        "name": "Yuki Ishikawa",
        "sentiment": "none"
      },
      {
        "name": "Block Devils",
        "sentiment": "none"
      },
      {
        "name": "Giannelli",
        "sentiment": "none"
      }
    ],
    "organizations": [
      {
        "name": "Sir Sicoma Monini Perugia",
        "sentiment": "none"
      }
    ],
    "locations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "rating": null,
  "crawled": "2025-01-17T00:25:41.656+02:00",
  "updated": "2025-01-17T00:25:41.656+02:00"
}