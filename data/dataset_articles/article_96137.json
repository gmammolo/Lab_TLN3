{
  "thread": {
    "uuid": "fac7001f333abf5af551a314351ba89710977c82",
    "url": "https://www.tuttomercatoweb.com/calcio-estero/pioli-racconta-com-e-allenare-ronaldo-credo-che-non-sia-solo-un-campione-e-di-piu-2057792",
    "site_full": "www.tuttomercatoweb.com",
    "site": "tuttomercatoweb.com",
    "site_section": "https://milannews.it/news/cucci-dissi-a-spalletti-che-poteva-portarsi-in-germania-camarda-e-non-l-incerto-fagioli-e-quando-e-esploso-yamal-capii-che-avevo-trovato-la-parola-mag-543094",
    "site_categories": [
      "world_soccer",
      "sports"
    ],
    "section_title": "Cucci: &quot;Dissi a Spalletti che poteva portarsi in Germania Camarda e non l&rsquo;incerto Fagioli. E quando &egrave; esploso Yamal capii che avevo trovato la parola magica ma non contavo una mazza&quot;",
    "title": "Pioli racconta com'è allenare Ronaldo: ",
    "title_full": "Pioli racconta com'è allenare Ronaldo: ",
    "published": "2025-01-16T23:42:00.000+02:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://tmw-storage.tcccdn.com/storage/tuttomercatoweb.com/img_notizie/thumb3/cf/cf3c3a2e1eb0bbcf9e978ae9ef48a571-23736-oooz0000.jpeg",
    "performance_score": 0,
    "domain_rank": 26257,
    "domain_rank_updated": "2025-01-13T23:00:00.000+02:00",
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "fac7001f333abf5af551a314351ba89710977c82",
  "url": "https://www.tuttomercatoweb.com/calcio-estero/pioli-racconta-com-e-allenare-ronaldo-credo-che-non-sia-solo-un-campione-e-di-piu-2057792",
  "ord_in_thread": 0,
  "parent_url": null,
  "author": "Tommaso Bonan",
  "published": "2025-01-16T23:42:00.000+02:00",
  "title": "Pioli racconta com'è allenare Ronaldo: ",
  "text": "Pioli racconta com'è allenare Ronaldo: \"Credo che non sia solo un campione, è di più\"\nLunghissima intervista per Stefano Pioli, oggi tecnico dell'Al Nassr, che torna a parlare ai microfoni di Radio TV Serie A. Tra i tanti temi toccati, c'è anche Cristiano Ronaldo: \"Com'è allenarlo da vicino? Cristiano credo che non sia solo un campione, è di più. Rimarrà nella storia del calcio. Campioni ce ne sono, di leggende meno e Cristiano è una leggenda. Il nostro rapporto è molto semplice e facile per me, Cristiano è un professionista incredibile, vuole dare il massimo e il meglio ogni giorno, vuole aiutare la squadra. E' attento a tutto e questo è un grande stimolo per un allenatore. Anche fuori è meticoloso, nel pre, nel post, nella nutrizione, nella struttura, per come si gioca e sicuramente è un grande stimolo, un onore e un piacere allenare una persona e un campione come lui. Io parlo meglio in italiano che in inglese, lui anche sa l'italiano ma il più delle volte mi risponde in inglese e ci capiamo bene. Le cose di campo e di calcio sono abbastanza facili\".\nIl rapporto col cibo in Arabia Saudita\n\"Hanno fatto un nuovo ristorante nel club e mangiamo insieme due volte al giorno, colazione e pranzo obbligatori, abbiamo due chef internazionali. A Riyadh ci sono vari hotel italiani ma qui la possibilità di andare a cena non manca perché ci sono tantissimi ristoranti di diverse regioni ed etnie ed è piacevole provare un po' tutto\".\nCome è cambiato Stefano Pioli\n\"L'unica cosa che è rimasta, poi sono cambiato in tutto il resto, è la passione e la voglia di andare al campo, di allenare i miei giocatori, di conoscerli, di rapportarmi con loro, cercare di migliorarli, di entrare nella loro testa. Se dovessero vedermi adesso i miei giocatori che allenavo nel 99 o quelli della Salernitana del 2003 credo che mi troverebbero cambiato al 100% perché nel calcio sono sicuro che il fatto di avere la passione e di essere curiosi ti aiuti sempre a portare cose nuove e differenti. Ho sempre spinto anche il mio staff in questo, cercare di proporre cose nuove e di essere nei tempi. Io guardo tutte le partite del mondo, studio tutti gli allenatori, per come allenano, per come comunicano, per come motivano, quindi è chiaro che sono cambiato tanto. Poi ho fatto tante cose positive, ho fatto anche tanti errori, ma ho sempre imparato tanto, le lezioni mi sono servite e quindi chiaramente sono un altro allenatore e un'altra persona grazie a tutte le esperienze, ai rapporti, ai grandi giocatori, alle pressioni che ho avuto\".\nEditoriale di Luca Marchetti Juventus il mercato non è finito, il Napoli con lucidità per il post Kvara. Il Milan aspetta Rashford\n3 Juventus il mercato non è finito, il Napoli con lucidità per il post Kvara. Il Milan aspetta Rashford",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Sport"
  ],
  "topics": [
    "Sport->soccer",
    "Sport->sports management and ownership",
    "Sport->sports coaching"
  ],
  "ai_allow": true,
  "has_canonical": false,
  "breaking": null,
  "webz_reporter": false,
  "external_links": [],
  "external_images": [],
  "entities": {
    "persons": [
      {
        "name": "Stefano Pioli",
        "sentiment": "neutral"
      },
      {
        "name": "Cristiano Ronaldo",
        "sentiment": "neutral"
      }
    ],
    "organizations": [
      {
        "name": "Radio TV Serie A",
        "sentiment": "none"
      },
      {
        "name": "Al Nassr",
        "sentiment": "none"
      }
    ],
    "locations": [
      {
        "name": "Arabi",
        "sentiment": "none"
      }
    ]
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "rating": null,
  "crawled": "2025-01-17T00:33:14.838+02:00",
  "updated": "2025-01-17T00:33:14.838+02:00"
}