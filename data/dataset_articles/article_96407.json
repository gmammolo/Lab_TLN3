{
  "thread": {
    "uuid": "3c34e1ab037f865729ffd66254d38340cd689bb8",
    "url": "https://www.oasport.it/2025/01/hockey-ghiaccio-vipiteno-e-renon-bene-in-alps-league-gherdeina-e-merano-ko",
    "site_full": "www.oasport.it",
    "site": "oasport.it",
    "site_section": "http://www.olimpiazzurra.com/feed",
    "site_categories": [
      "tennis",
      "sports"
    ],
    "section_title": "OA Sport",
    "title": "Hockey ghiaccio: Vipiteno e Renon bene in Alps League. Gherdeina e Merano ko",
    "title_full": "Hockey ghiaccio: Vipiteno e Renon bene in Alps League. Gherdeina e Merano ko",
    "published": "2025-01-16T22:04:00.000+02:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://www.oasport.it/wp-content/uploads/2024/09/Rittner_Buam-Credits_Max_Pattis-e1732229977371.jpg",
    "performance_score": 0,
    "domain_rank": 132845,
    "domain_rank_updated": "2025-01-13T23:00:00.000+02:00",
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "3c34e1ab037f865729ffd66254d38340cd689bb8",
  "url": "https://www.oasport.it/2025/01/hockey-ghiaccio-vipiteno-e-renon-bene-in-alps-league-gherdeina-e-merano-ko",
  "ord_in_thread": 0,
  "parent_url": null,
  "author": "Michele Cassano",
  "published": "2025-01-16T22:04:00.000+02:00",
  "title": "Hockey ghiaccio: Vipiteno e Renon bene in Alps League. Gherdeina e Merano ko",
  "text": "Va in archivio un’altra serata di partite – quella di giovedì 16 gennaio – nell’Alps Hockey League 2024-2025 . Un menù ricco di partite, con tante squadre italiane impegnate sul ghiaccio: ecco come sono andate le cose.\nBene i Vipiteno Broncos, capaci di battere 6-4 il Bregenzerwald, grazie a uno strappo operato nel secondo parziale, dopo l’1-1 iniziale, a firma di De Lorenzo Meo, Eisendle, Sanvido e Capanelli. I padroni di casa vanno sul 5-1 a meno di sette minuti dalla fine. La gara sembra finita, ma gli ospiti rientrano clamorosamente fino al 5-4. A pochi secondi dalla fine però, con gli austriaci in regime di “Empty Net”, è Zandegiacomo a chiudere definitivamente i conti con la rete che griffa definitivamente il successo per 6-4.\nVittoria anche per il Renon, che in casa del Cortina si impone 2-5. Öhler, apripista delle marcature, e compagni, vanno avanti 1-3 subendo poi il parziale ritorno dei cortinesi. Sul 2-3 però, i padroni di casa non riescono a impattare venendo trafitti – a porta sguarnita – dalle segnature di Spinell e Giacomuzzi.\nVanno ko invece Gherdeina e Merano: i primi 5-7 contro l’Adler Stadtwerke Kitzbühel, in una partita ricca di emozioni, decisa nel terzo e ultimo parziale dalla doppietta di De Luca, dopo il 5-5 dei primi due tempi di gioco. I secondi invece non riescono a creare nulla di pericoloso contro l’EK Die Zeller Eisbären venendo battuti 0-4.\nIn classifica, Renon momentaneamente primo con 67 punti raccolti in 33 partite . Vipiteno in 6a piazza con 49 punti in 32 partite, non guadagnano punti invece Cortina (5° con 54 punti), Merano (7° con 42 punti) e Gherdeina (13esimo con 31 punti). L’Alps Hockey League 2025-2026 tornerà in campo sabato 18 gennaio.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Sport",
    "Human Interest",
    "Economy, Business and Finance"
  ],
  "topics": [
    "Sport->ice hockey",
    "Economy, Business and Finance->media and entertainment industry",
    "Economy, Business and Finance->tourism and leisure industry"
  ],
  "ai_allow": true,
  "has_canonical": false,
  "breaking": null,
  "webz_reporter": false,
  "external_links": [],
  "external_images": [],
  "entities": {
    "persons": [],
    "organizations": [],
    "locations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "rating": null,
  "crawled": "2025-01-17T00:43:57.141+02:00",
  "updated": "2025-01-17T01:31:20.714+02:00"
}