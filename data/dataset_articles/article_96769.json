{
  "thread": {
    "uuid": "f1fcf58b2b30cbedf9ae30d194e6982d8b9cd8fd",
    "url": "https://sport.sky.it/tennis/2025/03/19/atp-miami-2025-risultati-oggi-19-marzo",
    "site_full": "sport.sky.it",
    "site": "sky.it",
    "site_section": "http://feeds.feedburner.com/SkyitSport",
    "site_categories": [
      "web_design_html",
      "tech"
    ],
    "section_title": "Sky Sport - Sky.it",
    "site_title": "Sport: ultime notizie sportive live e risultati in diretta | Sky Sport",
    "title": "Atp Miami, i risultati di oggi: Kyrgios torna a vincere dopo 895 giorni",
    "title_full": "Atp Miami, i risultati di oggi: Kyrgios torna a vincere dopo 895 giorni",
    "published": "2025-03-20T00:43:32.825+02:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://static.sky.it/editorialimages/4e9bf52a6b58fc95d436b7dad9e0b71f83ba312c/skysport/it/tennis/2025/03/19/atp-miami-2025-risultati-oggi-19-marzo/kyrgios_screen.jpg?im=Resize,width=565",
    "performance_score": 0,
    "domain_rank": 4730,
    "domain_rank_updated": "2025-03-17T23:00:00.000+02:00",
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "f1fcf58b2b30cbedf9ae30d194e6982d8b9cd8fd",
  "url": "https://sport.sky.it/tennis/2025/03/19/atp-miami-2025-risultati-oggi-19-marzo",
  "ord_in_thread": 0,
  "parent_url": null,
  "author": "Sky Sport",
  "published": "2025-03-20T00:43:32.825+02:00",
  "title": "Atp Miami, i risultati di oggi: Kyrgios torna a vincere dopo 895 giorni",
  "text": "Atp Miami, i risultati di oggi: Kyrgios torna a vincere dopo 895 giorni\natp miamiKyrgios batte in rimonta l'americano McDonald e ritrova una vittoria nel circuito maggiore dopo due anni e mezzo. Avanzano anche Goffin e Monfils. Il torneo è in diretta su Sky Sport e in streaming su NOW\nDa Tokyo 2022 a Miami 2025: 895 giorni, tanto è durato il digiuno di Nick Kyrgios che dopo due anni e mezzo è tornato a vincere un match nel circuito Atp. L'australiano si è qualificato per il secondo turno del Miami Open grazie al successo in rimonta sull'americano Mackenzie McDonald con il punteggio di 3-6, 6-3, 6-4 in un'ora e 45 minuti. La prima vittoria dopo l'infortunio al polso, due interventi chirurgici nel 2023 e tre sconfitte dal rientro in campo, tra cui il ritiro in lacrime a Indian Wells contro Van de Zandschulp. Ora la prima vittoria che interrompe un digiuno che durava dal 6 ottobre 2022, quando vinse l'ottavo di finale contro il polacco Majchrzak sul cemento di Tokyo. \"Pensavo che non avrei mai più giocato a tennis - ha spiegato Kyrgios dopo il match - Questa vittoria di mà un po' di benzina nel serbatoio, ma devo essere realistico. Vedrò come reagirà il mio polso nella giornata di domani, è una lotta continua\". L'australiano tornerà in campo venerdì contro Karen Khachanov, n. 22 del seeding.\nAtp Miami, i principali risultati del 1° turno\n- Monfils (Fra) - Marozsan (Hun) 6-3, 3-6, 6-4\n- Vukic (Aus) - Goffin (Bel) 6-2, 4-6, 2-6\n- Hijikata (Aus) - Medjedovic (Srb) 7-5, 3-6, 7-5\n- McDonald (Usa) - Kyrgios (Aus) 6-3, 3-6, 4-6",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Sport",
    "Lifestyle and Leisure",
    "Human Interest"
  ],
  "topics": [
    "Sport->tennis",
    "Sport->sport achievement",
    "Sport->sport event",
    "Lifestyle and Leisure->lifestyle",
    "Lifestyle and Leisure->exercise and fitness",
    "Lifestyle and Leisure->game",
    "Human Interest->record and achievement"
  ],
  "ai_allow": true,
  "has_canonical": false,
  "breaking": false,
  "webz_reporter": false,
  "external_links": [
    "https://www.nowtv.it/sport/tennis/atp-1000-wta-1000",
    "https://nowtv.it/sport/tennis/atp-1000-wta-1000"
  ],
  "external_images": [],
  "entities": {
    "persons": [],
    "locations": [],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": null,
  "rating": null,
  "crawled": "2025-03-20T00:43:32.825+02:00",
  "updated": "2025-03-20T00:43:32.825+02:00"
}