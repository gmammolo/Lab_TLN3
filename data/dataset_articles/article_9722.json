{
  "thread": {
    "uuid": "4c5f2b554457a075d1d0796f358ee8428fe096b8",
    "url": "https://www.ilgiornaledivicenza.it/news/veneto/auto-scivola-in-un-dirupo-per-20-metri-illesa-la-guidatrice-1.12735028",
    "site_full": "www.ilgiornaledivicenza.it",
    "site": "ilgiornaledivicenza.it",
    "site_section": "https://www.ilgiornaledivicenza.it/news/veneto",
    "site_categories": [
      "media",
      "top_news_it",
      "top_news"
    ],
    "section_title": "Veneto | News | G. di Vicenza",
    "site_title": "News e Notizie di Vicenza | Il Giornale di Vicenza",
    "title": "Auto scivola in un dirupo per 20 metri, illesa la guidatrice | G. di Vicenza",
    "title_full": "Auto scivola in un dirupo per 20 metri, illesa la guidatrice | G. di Vicenza",
    "published": "2025-07-10T21:41:00.000+03:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://gfx.ilgiornaledivicenza.it/image/contentid/policy:1.12735029:1752173110/image.jpg?f=16x9&amp;h=450&amp;w=800&amp;$p$f$h$w=7061f55",
    "performance_score": 0,
    "domain_rank": 80098,
    "domain_rank_updated": "2025-06-03T00:00:00.000+03:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "4c5f2b554457a075d1d0796f358ee8428fe096b8",
  "url": "https://www.ilgiornaledivicenza.it/news/veneto/auto-scivola-in-un-dirupo-per-20-metri-illesa-la-guidatrice-1.12735028",
  "ord_in_thread": 0,
  "author": "Società Editrice Athesis S.p.A.",
  "published": "2025-07-10T21:41:00.000+03:00",
  "title": "Auto scivola in un dirupo per 20 metri, illesa la guidatrice | G. di Vicenza",
  "text": "VICENZA, 10 LUG - Una donna di 60 anni è rimasta illesa questo pomeriggio dopo essere caduta in un dirupo con la propria automobile a Valdagno, in provincia di Vicenza. L'incidente è avvenuto intorno alle ore 14.30 di oggi. Sul posto sono intervenuti i vigili del fuoco di Schio (Vicenza) che hanno individuato l'auto, caduta per 20 metri sotto il livello stradale. Due operatori hanno cercato di raggiungere la persona con degli imbraghi, poi l'elisoccorso di Verona emergenza è arrivato sul posto, senza poter calare un soccorritore con il verricello, vista la presenza dei cavi di alta tensione. Grazie all'aiuto dell'elicottero del Soccorso alpino, la squadra dei Vigili del fuoco è riuscita a recuperare la malcapitata e a riportarla in zona sicura grazie a una \"teleferica\" allestita per l'occasione. La donna è stata trasferita all'ospedale di Vicenza. Sul posto anche la polizia locale di Valdagno. Le operazioni sono terminate dopo circa 3 ore.",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Disaster and Accident"
  ],
  "topics": [
    "Disaster and Accident->transportation accident and incident"
  ],
  "ai_allow": true,
  "has_canonical": false,
  "breaking": null,
  "webz_reporter": false,
  "external_links": [],
  "entities": {
    "persons": [],
    "locations": [],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [
      "top_news_it",
      "top_news"
    ],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-07-10T23:41:38.522+03:00",
  "updated": "2025-07-10T20:44:41.000+00:00"
}