{
  "thread": {
    "uuid": "4346bb21cb2abb5ce83a29b0b3c4da703500fc10",
    "url": "https://www.ecodibergamo.it/stories/le-aziende-comunicazione/gaverina-lacqua-del-padel-nuova-partnership-litaly-padel-tour-bobo-o_2914781_11/?int_source=leco-di-bergamo&int_campaign=sesaab.grazie-al-contributo-di-fonti-di-gaverina.native&int_medium=ecodibergamo.Homepage.native&int_content=2914781.Homepage.gaverina-lacqua-del-padel-nuova-partnership-litaly-padel-tour-bobo-o_2914781_11",
    "site_full": "www.ecodibergamo.it",
    "site": "ecodibergamo.it",
    "site_section": "https://www.ecodibergamo.it/",
    "site_categories": [
      "media",
      "top_news_it",
      "top_news"
    ],
    "section_title": "\n    L'Eco di Bergamo - Notizie di Bergamo e provincia",
    "site_title": "L'Eco di Bergamo - Notizie di Bergamo e provincia",
    "title": "Gaverina, l'acqua del padel: nuova partnership con l'Italy Padel Tour di Bobo Vieri - Le aziende comunicano",
    "title_full": "Gaverina, l'acqua del padel: nuova partnership con l'Italy Padel Tour di Bobo Vieri - Le aziende comunicano",
    "published": "2025-03-20T01:00:00.000+02:00",
    "replies_count": 0,
    "participants_count": 1,
    "site_type": "news",
    "country": "IT",
    "main_image": "https://storage.ecodibergamo.it/media/photologue/2025/3/19/photos/cache/gaverina-lacqua-del-padel-nuova-partnership-con-litaly-padel-tour-di-bobo-vi_e245892e-041b-11f0-99b9-78774b637c15_1920_1080_v3_large_16_9.webp",
    "performance_score": 0,
    "domain_rank": 26782,
    "domain_rank_updated": "2025-03-17T23:00:00.000+02:00",
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "4346bb21cb2abb5ce83a29b0b3c4da703500fc10",
  "url": "https://www.ecodibergamo.it/stories/le-aziende-comunicazione/gaverina-lacqua-del-padel-nuova-partnership-litaly-padel-tour-bobo-o_2914781_11/?int_source=leco-di-bergamo&int_campaign=sesaab.grazie-al-contributo-di-fonti-di-gaverina.native&int_medium=ecodibergamo.Homepage.native&int_content=2914781.Homepage.gaverina-lacqua-del-padel-nuova-partnership-litaly-padel-tour-bobo-o_2914781_11",
  "ord_in_thread": 0,
  "parent_url": null,
  "author": "L'Eco di Bergamo",
  "published": "2025-03-20T01:00:00.000+02:00",
  "title": "Gaverina, l'acqua del padel: nuova partnership con l'Italy Padel Tour di Bobo Vieri - Le aziende comunicano",
  "text": "Il padel non è solo uno sport: è un equilibrio perfetto tra precisione, strategia, forza e resistenza. Ogni partita richiede concentrazione, rapidità di esecuzione e resistenza fisica, e per chi lo pratica a qualsiasi livello, l’idratazione gioca un ruolo chiave. In questo scenario, Gaverina è molto più di una semplice pausa rinfrescante: è l’acqua dello sport, l’acqua del padel. Dopo il successo alla Racquet Trend Expo, l’azienda ha consolidato il proprio legame con questa disciplina siglando una prestigiosa collaborazione con l’Italy Padel Tour di Bobo Vieri, diventandone Official Water Supplier.\nIl successo di Gaverina tra gli sportivi non è casuale. Con un equilibrio unico di minerali e un pH alcalino, è studiata per favorire la reidratazione e il recupero muscolare. «Gli atleti, professionisti e amatoriali, sono sempre più attenti a ciò che bevono - spiega Simona Micalef, presidente e amministratore delegato di Fonti di Gaverina -. Non tutte le acque sono uguali e la nostra acqua è “pura per natura”: bere Acqua Gaverina durante le sessioni di allenamento e i tornei aiuta gli atleti a mantenersi idratati, migliorando le loro performance e il recupero. Per chi pratica sport è fondamentale mantenere l’equilibrio elettrolitico e ridurre l’acidità prodotta dallo sforzo fisico prima, durante e dopo ogni partita».\nQuesta attenzione alla performance ha portato il marchio a essere scelto da alcuni dei più grandi nomi del calcio e del padel: durante la Racquet Trend Expo, Gaverina è stata protagonista nei tornei amatoriali e negli incontri con i VIP dello sport, tra cui Christian Vieri, Nicola Amoruso, Marco Borriello, Nelson Dida, Fabio Quagliarella, Cristiano Doni e Gigi Di Canio. Campioni che, anche sul campo da padel, dimostrano talento, grinta e spirito competitivo.\nVerso la Bobo Summer Cup Ora Gaverina accompagna il padel in una nuova avventura. Insieme all’Italy Padel Tour, sarà sponsor del torneo amatoriale di qualificazione per la Bobo Summer Cup le cui fasi finali si terranno tra luglio e agosto in tre tappe: Senigallia, Cervia e Lignano Sabbiadoro. Un circuito che coinvolgerà centinaia di appassionati, con la possibilità di sfidare i grandi campioni.\nIntanto, il prossimo appuntamento è imminente: dal 16 al 18 maggio, al Toscana Garden Resort di Livorno, andrà in scena un evento esclusivo riservato ai calciatori. Anche qui, Gaverina sarà al fianco degli atleti, dentro e fuori dal campo. «Abbiamo trovato un’intesa perfetta con l’Italy Padel Tour: crediamo in uno sport sano, inclusivo e dinamico. E vogliamo che chi lo pratica abbia sempre la migliore idratazione possibile -. conclude Micalef -. Con questa nuova partnership, Gaverina ribadisce la sua identità: non solo acqua, ma un vero e proprio alleato per chi fa sport.\n© RIPRODUZIONE RISERVATA",
  "highlightText": "",
  "highlightTitle": "",
  "highlightThreadTitle": "",
  "language": "italian",
  "sentiment": "positive",
  "categories": [
    "Sport",
    "Human Interest",
    "Lifestyle and Leisure"
  ],
  "topics": [
    "Sport->padel",
    "Sport->sport event",
    "Lifestyle and Leisure->game",
    "Lifestyle and Leisure->hobby",
    "Lifestyle and Leisure->exercise and fitness"
  ],
  "ai_allow": true,
  "has_canonical": false,
  "breaking": true,
  "webz_reporter": false,
  "external_links": [],
  "external_images": [],
  "entities": {
    "persons": [],
    "locations": [],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": null,
  "rating": null,
  "crawled": "2025-03-20T01:22:48.543+02:00",
  "updated": "2025-03-20T01:22:48.543+02:00"
}