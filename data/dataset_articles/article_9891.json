{
  "thread": {
    "uuid": "1e4cf9943b6a3738529d9d712f100e19636babed",
    "url": "https://www.regio7.cat/successos/2025/07/10/controlat-lincendi-sant-pere-sallavinera-119546268.html",
    "site_full": "www.regio7.cat",
    "site": "regio7.cat",
    "site_section": "https://regio7.cat/redactor",
    "site_categories": [
      "under_construction",
      "non_standard_content"
    ],
    "section_title": "Redactor | Notícies de Redactor - Regió7",
    "site_title": "Regió7 | Diari líder a la Catalunya central: últimes notícies i actualitat, entrevistes, anàlisi i opinió",
    "title": "Incendi de Sant Pere Sallavinera: Controlat el foc, que ha afectat 130 hectàrees de superfície agrícola i forestal",
    "title_full": "Incendi de Sant Pere Sallavinera: Controlat el foc, que ha afectat 130 hectàrees de superfície agrícola i forestal",
    "published": "2025-07-10T09:06:00.000+03:00",
    "replies_count": 0,
    "participants_count": 1,
    "site_type": "news",
    "country": "ES",
    "main_image": "https://estaticos-cdn.prensaiberica.es/clip/f9735c04-5e42-4691-a7c4-221133f34b1e_16-9-discover-aspect-ratio_default_0.jpg",
    "performance_score": 0,
    "domain_rank": 108098,
    "domain_rank_updated": "2025-06-03T00:00:00.000+03:00",
    "licensing_agency": [],
    "social": {
      "facebook": {
        "likes": 0,
        "comments": 0,
        "shares": 0
      },
      "vk": {
        "shares": 0
      }
    }
  },
  "uuid": "1e4cf9943b6a3738529d9d712f100e19636babed",
  "url": "https://www.regio7.cat/successos/2025/07/10/controlat-lincendi-sant-pere-sallavinera-119546268.html",
  "ord_in_thread": 0,
  "author": "ACN",
  "published": "2025-07-10T09:06:00.000+03:00",
  "title": "Incendi de Sant Pere Sallavinera: Controlat el foc, que ha afectat 130 hectàrees de superfície agrícola i forestal",
  "text": "Controlat l'incendi de Sant Pere Sallavinera, que ha afectat 130 hectàrees\nEls Agents Rurals treballen amb la hipòtesi que el foc es va originar pels treballs d'una màquina de segar\nBombers treballant a l'incendi de Sant Pere Sallavinera / Oscar Bayona\nACN\nEls Bombers de la Generalitat han donat per controlat a dos quarts de deu de la nit d'aquest dimecres l'incendi que es va declarar aquest dimarts a la tarda a Sant Pere Sallavinera i que ha afectat 130 hectàrees de superfície agrícola i forestal. El foc està estabilitzat des d'ahir, i s'ha treballat des d'aleshores per aconseguir arribar a la fase de control. Avui s'ha estès el sistema de línies d'aigua per poder-ho rematar bé i s'ha trobat una gran quantitat de biomassa. Ha calgut fer maniobres d'obertura de caixa amb eines manuals per accedir a les zones més frondoses. Durant el dia hi han treballat 28 dotacions i un centenar d'efectius, però aquesta nit es preveu reduir notablement l'operatiu.\nVeïns de la Llavinera: \"Sembla que el vent bufa cap a una altra banda, però no estem gens tranquils\"\nACN\nSobre l'origen del foc, el cos d'Agents Rurals treballa amb la hipòtesi que el foc es va originar durant les tasques de recol·lecció del cereal. Així ho explicava aquest migdia el cap de l'àrea regional de la Catalunya Central dels Agents Rurals, Jordi Carrasco, que detallava que durant les tasques d'investigació que van fer dimarts van determinar que l'àrea d'inici del foc se situava en un camp de cereals. \"Vam trobar una màquina que havia estat treballant i que accidentalment va originar l'incendi\", assegura.\nEl foc va obligar a confinar ahir masies disseminades de tres municipis de la zona de l'incendi durant unes hores, fins que es va aconseguir estabilitzar el foc i es van poder aixecar les mesures restrictives.\nRRSS WhatsApp\nRRSS Facebook\nRRSS Twitter\nRRSS email\nCopiar URL)\nNoticia guardada en tu perfil\nLa Generalitat posa en marxa un pla per potenciar la ramaderia extensiva\nLa Generalitat posa en marxa un pla per potenciar la ramaderia extensiva\nLa Generalitat posa en marxa un pla per potenciar la ramaderia extensiva",
  "highlightText": "",
  "highlightTitle": "",
  "highlightThreadTitle": "",
  "language": "catalan",
  "sentiment": "positive",
  "categories": [
    "Disaster and Accident"
  ],
  "topics": [
    "Disaster and Accident->fire",
    "Disaster and Accident->natural disaster"
  ],
  "ai_allow": true,
  "has_canonical": false,
  "breaking": null,
  "webz_reporter": false,
  "external_links": [
    "https://www.facebook.com/sharer/sharer.php?u=https://www.regio7.cat/successos/2025/07/10/controlat-lincendi-sant-pere-sallavinera-119546268.html%3Futm_source%3Dfacebook%26utm_medium%3Dsocial%26utm_campaign%3Dbtn-share",
    "https://twitter.com/intent/tweet?original_referer=https://www.regio7.cat/successos/2025/07/10/controlat-lincendi-sant-pere-sallavinera-119546268.html&text=Controlat%20l'incendi%20de%20Sant%20Pere%20Sallavinera%2C%20que%20ha%20afectat%20130%20hect%C3%A0rees%20%20https://www.regio7.cat/successos/2025/07/10/controlat-lincendi-sant-pere-sallavinera-119546268.html%3Futm_source%3Dtwitter%26utm_medium%3Dsocial%26utm_campaign%3Dbtn-share%20a%20trav%C3%A9s%20de%20%40diariRegio7",
    "https://api.whatsapp.com/send?text=Controlat%20l'incendi%20de%20Sant%20Pere%20Sallavinera%2C%20que%20ha%20afectat%20130%20hect%C3%A0rees%20https://www.regio7.cat/successos/2025/07/10/controlat-lincendi-sant-pere-sallavinera-119546268.html%3Futm_source%3Dwhatsapp%26utm_medium%3Dsocial%26utm_campaign%3Dbtn-share",
    "https://twitter.com/intent/tweet?original_referer=https://regio7.cat/successos/2025/07/10/controlat-lincendi-sant-pere-sallavinera-119546268.html&text=Controlat%20l'incendi%20de%20Sant%20Pere%20Sallavinera%2C%20que%20ha%20afectat%20130%20hect%C3%A0rees%20%20https://regio7.cat/successos/2025/07/10/controlat-lincendi-sant-pere-sallavinera-119546268.html%3Futm_source%3Dtwitter%26utm_medium%3Dsocial%26utm_campaign%3Dbtn-share%20a%20trav%C3%A9s%20de%20%40diariRegio7",
    "https://facebook.com/sharer/sharer.php?u=https://regio7.cat/successos/2025/07/10/controlat-lincendi-sant-pere-sallavinera-119546268.html%3Futm_source%3Dfacebook%26utm_medium%3Dsocial%26utm_campaign%3Dbtn-share",
    "https://www.facebook.com/sharer/sharer.php",
    "https://api.whatsapp.com/send?text=Controlat%20l'incendi%20de%20Sant%20Pere%20Sallavinera%2C%20que%20ha%20afectat%20130%20hect%C3%A0rees%20https://regio7.cat/successos/2025/07/10/controlat-lincendi-sant-pere-sallavinera-119546268.html%3Futm_source%3Dwhatsapp%26utm_medium%3Dsocial%26utm_campaign%3Dbtn-share",
    "https://api.whatsapp.com/send",
    "https://twitter.com/intent/tweet"
  ],
  "entities": {
    "persons": [],
    "locations": [],
    "organizations": []
  },
  "syndication": {
    "syndicated": null,
    "syndicate_id": null,
    "first_syndicated": false
  },
  "trust": {
    "categories": [],
    "top_news": [],
    "bias": null,
    "source": {
      "type": null,
      "city": null,
      "state": null,
      "country": null,
      "domain_type": null,
      "agency": null,
      "organization_name": null
    }
  },
  "rating": null,
  "crawled": "2025-07-10T10:23:50.270+03:00",
  "updated": "2025-07-10T07:30:31.000+00:00"
}